       六十六 解脱1
一  “诸比丘!有八种解脱。以何为八耶?
二  有色想而观诸色。此乃第一之解脱。
三  内2无色想，外观诸色。此乃第二之解脱。
四  胜解而知：‘是净’。此乃第三之解脱。
五  超一切之色想，灭有对想，不思惟种种想3，谓：‘空者是无边’，入空无边处
具足而住。此乃第四之解脱。
六  超一切之空无边处，谓：‘识者是无边’，入识无边处具足而住。此乃第五之解
脱。
七  超一切之识无边处，谓：‘无少所有’，入无所有处具足而住。此乃第六之解脱。
八  超一切之无所有处，入非想非非想处具足而住。此乃第七之解脱。
九  超一切之非想非非想处，入想受灭具足而住。此乃第八之解脱。
    诸比丘!此乃八种解脱。”

注1 汉译集异门足论(大正藏二六、四四三a)，荻原博士梵汉对译佛教辞典七0、一-八。
  2 原本eko之一语多余。
  3 “种种想”。原本manatta是nanatta之误。

       六十七 言说1 (一)
一  “诸比丘!非圣者之言说有八种。以何为八耶?
二  即：不见言见、不闻言闻、不觉言觉、不知言知、见言不见、闻言不闻、觉言
不觉、知言不知。
    诸比丘!此乃非圣者之八种言说。

注1 四集第二四七、二四九经。

       六十八 言说1(二)
一  “诸比丘!圣者之言说有八种。以何为八耶?
二  即：不见言不见、不闻言不闻、不觉言不觉、不知言不知、见言见、闻言闻、
觉言觉、知言知。
    诸比丘!此圣者之八种言说。

注1 四集第二四八、二五0经。

       六十九 众1
一  “诸比丘!有八种众。以何为八耶?
二  即：刹帝利众、婆罗门众、居士众、沙门众、四天王众、忉利天众、魔天众、
梵天众。
三  诸比丘!我想起，我曾来至多百之刹帝利众，集会、谈论、对谈。其时，以彼
等之色，为我之色，以彼等之音声，为我之音声，说法而显示、劝导、赞励、庆慰；
我说法时，彼等谓：‘于此处说者为何，为天耶?为人耶?’不知为我。说法而显
示、劝导、赞励、庆慰已而隐没；隐没时，彼等谓：‘于此处隐没者为何，为天耶?
为人耶?’不知是我。
四  诸比丘!我想起，我曾来至多百之婆罗门众，集会、谈论、对谈。其时，以
彼等之色，为我之色，以彼等之音声，为我之音声，说法而显示、劝导、赞励、庆
慰；我说法时，彼等谓：‘于此处说者为何，为天耶?为人耶?’不知为我。说法
而显示、劝导、赞励、庆慰已而隐没；隐没时，彼等谓：‘于此处隐没者为何，为
天耶?为人耶?’不知是我。
    诸比丘!我想起，我曾来至多百之居士众，集会、谈论、对谈。其时，以彼
等之色，为我之色，以彼等之音声，为我之音声，说法而显示、劝导、赞励、庆慰；
我说法时，彼等谓：‘于此处说者为何，为天耶?为人耶?’不知是我。说法而显
示、劝导、赞励、庆慰已而隐没；隐没时，彼等谓：‘于此处隐没者为何，为天耶?
为人耶?’不知是我。
    诸比丘!我想起，我曾来至多百之沙门众，集会、谈论、对谈。其时，以彼
等之色，为我之色，以彼等之音声，为我之音声，说法而显示、劝导、赞励、庆慰；
我说法时，彼等谓：‘于此处说者为何，为天耶?为人耶?’不知为我。说法而显
示、劝导、赞励、庆慰已而隐没；隐没时，彼等谓：‘于此处隐没者为何，为天耶?
为人耶?’不知是我。
    诸比丘!我想起，我曾来至多百之四天王众，集会、谈论、对谈。其时，以
彼等之色为我之色，以彼等之音声，为我之音声，说法而显示、劝导、赞励、庆
慰；我说法时，彼等谓：‘于此处说者为何者，为天耶?为人耶?’不知是我。说
法而显示、劝导、赞励、庆慰已而隐没；隐没时，彼等谓：‘于此处隐没者为何，
为天耶?为人耶?’不知是我。
    诸比丘!我想起，我曾来至多百之忉利天众，集会、谈论、对谈。其时，以
彼等之色，为我之色，以彼等之音声，为我之音声，说法而显示、劝导、赞励、庆
慰；我说法时，彼等谓：‘于此处说者为何，为天耶?为人耶?’不知是我。说法
而显示、劝导、赞励、庆慰已而隐没；隐没时，彼等谓：‘于此处隐没者为何，为
天耶?为人耶?’不知是我。
    诸比丘!我想起，我曾来至多百之魔天众，集会、谈论、对谈。其时，以彼
等之色，为我之色，以彼等之音声，为我之音声，说法而显示、劝导、赞励、庆慰；
我说法时，彼等谓：‘于此处说者为何，为天耶?为人耶?’不知是我。说法而显
示、劝导、赞励、庆慰已而隐没；隐没时，彼等谓：‘于此处隐没者为何，为天耶?
为人耶?’不知是我。
    诸比丘!我想起，我曾来至多百之梵天众，集会、谈论、对谈。其时，以彼
等之色，为我之色，以彼等之音声，为我之音声，说法而显示、劝导、赞励、庆慰；
我说法时，彼等谓：‘于此处说者为何，为天耶?为人耶?’不知是我。说法而显
示、劝导、赞励、庆慰已而隐没；隐没时，彼等谓：‘于此处隐没者为何，为天耶?
为人耶?’不知是我。
    诸比丘!此乃八种众。”

注1 汉译增一阿含四二、七、众(大正藏二、七五四0)，集异门足论(大正藏二六、四四二
    c)，长部经典第十六经三章二一-二三节。

       七十 地震1
一  尔时，世尊住毗舍离城之大林重阁讲堂。时，世尊于晨朝时，著下衣，持钵衣，
入毗舍离城乞食。自毗舍离城乞食而还，食后，告具寿阿难言：
二  “阿难!取坐具!往至遮婆罗塔昼日坐。”
    “唯然，大德!”
    具寿阿难回答世尊，取坐具而随从世尊。
三  时，世尊往至遮婆罗塔，至已，坐于所设之座。坐而告具寿阿难曰：
四  “阿难!毗舍离乐、优陀延塔乐、瞿昙塔乐、多子塔乐、七聚塔乐、婆罗塔乐、
遮婆罗塔乐。阿难!修习、多习四神足，作车乘、作基、随作、积习、善造作，阿
难!若欲则一劫、或住一劫有余。阿难!如来修习、多习四神足，作车乘、作基、
随作、积习、善造作。阿难!若欲则如来一劫、或住一劫有余。”
    世尊如是显示广大之相、显示广大之现，阿难不能通达，未能劝请世尊而白：
“大德世尊!愿住一劫，大德善逝!愿住一劫，为众生之利益、众生之安乐，世间之
哀愍与人天之义利、利益、安乐。”其心为魔所覆之故。
五  世尊二度告具寿阿难曰：
    “阿难!毗舍离乐、优陀延塔乐、瞿昙塔乐、多子塔乐、七聚塔乐、婆罗塔乐、
遮婆罗塔乐。阿难!修习、多习四神足，作车乘、作基、随作、积习、善造作，阿
难!若欲则一劫、或住一劫有余。阿难!如来修习、多习四神足，作车乘、作基、
随成、积习、善造作。阿难!若欲则如来一劫、或住一劫有余。”
    世尊如是显示广大之相、显示广大之现，阿难不能通达，未能劝请世尊而白：
“大德世尊!愿住一劫，大德善逝!愿住一劫，为众生之利益、众生之安乐，世间之
哀愍与人天之义利、利益、安乐。”其心为魔所覆之故。
    世尊三度告具寿阿难曰：
六  “阿难!毗舍离乐、优陀延塔乐、瞿昙塔乐、多子塔乐、七聚塔乐、婆罗塔乐、
遮婆罗塔乐。阿难!修习、多习四神足，作车乘、作基、随作、积习、善造作，阿
难!若欲则一劫、或住一劫有余。阿难!如来修习、多习四神足，作车乘、作基、
随作、积习、善造作，阿难!若欲则如来一劫、或住一劫有余。”
    世尊如是显示广大之相、显示广大之现，阿难不能通达，未能劝请世尊而白：
“大德世尊!愿住一劫，大德善逝!愿住一劫，为众生之利益、众生之安乐，世间之
哀愍与人天之义利、利益、安乐。”2其心为魔所覆之故。
七  时，世尊告具寿阿难曰：
    “阿难!当知时。”
    “唯然，大德!”
    具寿阿难回答世尊，从座而起，礼敬世尊，右绕而去，坐于离世尊不远之一树
下。
八  时，具寿阿难离去不久，魔波旬白世尊言：
    “大德世尊，般涅槃!善逝，般涅槃!是大德世尊般涅槃之时。
    大德!世尊赐说此言：‘波旬!若我诸比丘，未明白、调顺、无畏，得安稳、
为多闻、持法、法随法行、行和敬，是随法行之弟子，自受师教而宣说、教示、开
示、显示、开显、分别、明白，若其他之诽谤生，善如法予降伏，至于说有神变之
法，则我不般涅槃。’
    大德!今世尊之诸比丘，已明白、调顺、无畏，得安稳、为多闻、持法法随法
行、行和敬，是随法行之弟子，自受师教而宣说、教示、开示、显示、开显、分别、
明白，若其他之诽谤生，善如法予降伏，至于说有神变之法。
    大德世尊，般涅槃!善逝，般涅槃!是大德世尊般涅槃之时。大德!世尊赐说
此言：‘波旬!若我诸比丘尼，未明白、调顺、无畏，得安稳、为多闻、持法、法
随法行、行和敬，是随法行之弟子，自受师教而宣说、教示、开示、显示、开显、
分别、明白，若其他之诽谤生，善如法予降伏，至于说有神变之法，我不般涅槃。’
    大德!今世尊之诸比丘尼，已明白、调顺、无畏，得安稳、为多闻、持法、法
随法行、行和敬，是随法行之弟子，自受师教而宣说、教示、开示、显示、开显、
分别、明白，若其他之诽谤生，善如法予降伏，至于说有神变之法。
    大德世尊，般涅槃!善逝，般涅槃!是大德世尊般涅槃之时。
    大德!世尊赐说此言：‘波旬!若我诸优婆塞，未明白、调顺、无畏，得安
稳、为多闻、持法、法随法行、行和敬，是随法行之弟子，自受师而宣说、教示、
开示、显示、开显、分别、明白，若其他之诽谤生，善如法予降伏，至于说有神变
之法，我不般涅槃。’
    大德!今世尊之诸优婆塞，已明白、调顺、无畏，得安稳、为多闻、持法、法
随法行、行和敬，是随法行之弟子，自受师教而宣说、教示、开示、显示、开显、
分别、明白，若其他之诽谤生，善如法予降伏，至于说有神变之法。
    大德世尊，般涅槃!善逝，般涅槃!是大德世尊般涅槃之时。
    大德!世尊赐说此言：‘波旬!若我诸优婆夷，未明白、调顺、无畏，得安
稳、为多闻、持法、法随法行、行和敬，是随法行之弟子，自受师而宣说、教示、
开示、显示、开显、分别、明白，若其他之诽谤生，善如法予降伏，至于说有神变
之法，我不般涅槃。’
    大德!今世尊之诸优婆夷，已明白、调顺、无畏，得安稳、为多闻、持法、法
随法行、行和敬，是随法行之弟子，自受师教而宣说、教示、开示、显示、开显、
分别、明白，若其他之诽谤生，善如法予降伏，至于说有神变之法。
    大德世尊，般涅槃!善逝，般涅槃!是大德世尊般涅槃之时。
    大德!世尊赐说此言：‘波旬!若我梵行未富荣增广，人多增大，人天善所说
示，则我不般涅槃。’
    大德!今世尊之梵行，已富荣增广，人多增大，为人天善所说示。
    大德世尊，般涅槃!善逝，般涅槃!是大德世尊般涅槃之时。”
    “波旬!且默!不久如来当般涅槃。自今过后三月，如来当般涅槃。”
九  时，世尊于遮婆罗塔，正念正知而舍寿行。世尊舍寿行之时，有大地震，令惊
怖、令身毛竖立，天鼓作响。时，世尊知此义，此时自说偈曰：
          “生等无等有3
            牟尼舍有行
            内喜入于定
            如铠破我有”
一0  时，具寿阿难作思念：
     “大哉!此地震。实大哉!此地震，令惊怖而身毛竖立，天鼓作响。有何因何缘
而出现大地震耶?”
     时，具寿阿难往诣世尊之处，至已，礼敬世尊，却坐一面。坐于一面之具寿阿
难白世尊言：
     “大德!大哉!此地震。大德!实大哉!此地震，令惊怖而身毛竖立，天鼓作响。
大德!有何因、何缘而出现大地震耶?”
一一  “阿难!有八因、八缘而出现大地震。以何为八耶?
一二  阿难!大地住于水上，水住于风上，风依空而住。阿难!时，大风起，若大
风起，则水摇；若水摇，则地摇。阿难!此乃第一因、第一缘而出现大地震。
一三  阿难!又，有神通、得心自在之沙门、婆罗门，或有大神通大威力之天人，
彼若修习地想少量、修习水想无量，则此地动、等动、等极动。阿难!此乃第二因、
第二缘而出现大地震。
一四  阿难!又，菩萨自兜率天隐没，以正念正知降入母胎之时，此地动、等动、
等极动。阿难!此乃第三因、第三缘而出现大地震。
一五  阿难!又，菩萨以正念正知自母胎出现之时，此地动、等动、等极动。阿难!
此乃第四因、第四缘而出现大地震。
一六  阿难!又，如来现等觉、无上正等觉之时，此地动、等动、等极动。阿难!
此乃第五因、第五缘而出现大地震。
一七  阿难!又，如来转无上法轮之时，此地动、等动、等极动。阿难!此乃第六
因、第六缘而出现大地震。
一八  阿难!又，如来以正念正知而舍寿行之时，此地动、等动、等极动。阿难!
此乃第七因、第七缘而出现大地震。
一九  阿难!又，如来于无余涅槃界般涅槃之时，此地动、等动、等极动。阿难!
此乃第八因、第八缘而出现大地震。
      阿难!此为八因、八缘而出现大地震。”
第七 地震品终
摄句：
   (一)欲、(二)有能、(三)略说、(四)伽耶、(五)胜处、
   (六)解脱、(七~八)二言说、(九)众、(一0)地震。

注1 参照汉译增一阿含四二、五地动(大正藏二、七五三c)，中阿含三二八地动(大正藏一、
    四七七b)，长部经典第十六经二一章一-二0节。自说经(南传大藏经第二十三卷二0六
    页注一之文献)。
  2 原本脱落，依前段补正。
  3 “等”、“无等”。此有三解。(一)谓欲尘之业为等，其余为无等。(二)谓欲尘、色尘之业为等，
    无色尘之业为无等。(三)谓异熟之少量为等，异熟之多量为无等。(原注)

             第八 双品
       七十一 信(一)
一  “诸比丘!有有信而无戒之比丘，彼则此分不圆满。彼思：‘愿我得有信、有戒，
此分可圆满。’诸比丘!比丘若有信有戒，则此分是圆满。
二  诸比丘!有有信有戒而不多闻之比丘，彼则此分不圆满。彼思：‘愿我得有信、
有戒、多闻，此分可圆满。’诸比丘!比丘若有信、有戒、多闻，则此分是圆满。
三  诸比丘!有有信、有戒、多闻而不说法之比丘，彼则此分不圆满。彼思：‘愿
我得有信、有戒、多闻而说法，此分可圆满。’诸比丘!比丘若有信、有戒、多闻
而说法，则此分是圆满。
    诸比丘!有有信、有戒、多闻、说法而不以众为境界之比丘，彼则此分不
圆满。彼思：‘愿我得有信、有戒、多闻、说法，而以众为境界，此分可圆满。’
诸比丘!比丘若有信、有戒、多闻、说法，而以众为境界，则此分是圆满。
    诸比丘!有有信、有戒、多闻、说法、以众为境界，然不能无畏而于众中说法
之比丘，彼则此分不圆满。彼思：‘愿我得有信、有戒、多闻、说法、以众为境
界、无畏而于众中说法，此分可圆满。’诸比丘!比丘若有信、有戒、多闻、说法、
以众为境界、无畏而于众中说法，则此分是圆满。
    诸比丘!有有信、有戒、多闻、说法、以众为境界、无畏而于众中说法，然非
随乐欲而得四静虑增上心之现法乐住，得而无艰难，得而无梗涩之比丘，彼则此
分不圆满。彼思：‘愿我得有信、有戒、多闻、说法、以众为境界、无畏而于众中
说法、随乐欲得四静虑增上心之现法乐住，得而无艰难，得而无梗涩，此分可圆满。’
诸比丘!比丘若有信、有戒、多闻、法说者、以众为境界、无畏而于众中说法、随
乐欲得四静虑增上心之现法乐住，得而无艰难，得而无梗涩，则此分是圆满。
    诸比丘!有有信、有戒、多闻、说法、以众为境界、无畏而于众中说法、随
乐欲而得四静虑增上心之现法乐住，得而无艰难，得而无梗涩，然非依诸漏尽而无
漏心解脱、慧解脱，于现法自证知、现证、具足而住之比丘，彼则此分不圆满。彼
思：‘愿我得有信、有戒、多闻、说法、以众为境界、无畏而于众中说法、随乐欲
得四静虑增上心之现法乐住，得而无艰难，得而无梗涩，依诸漏尽而无漏心解脱、
慧解脱，于现法自证知、现证、具足而住，此分可圆满。’诸比丘!比丘若有信、
有戒、多闻、说法、以众为境界、无畏而于众中说法、随乐欲得四静虑增上心之现
法乐住，得而无艰难，得而无梗涩，依诸漏尽而无漏心解脱、慧解脱，于现法而自
证知、现证、具足而住，则此分是圆满。
    诸比丘!成就此八法之比丘，是一切端正、相圆满。”
       七十二 信(二)
一  “诸比丘!有有信而无戒之比丘，彼则此分不圆满。彼思：‘愿我得有信、有戒，
此分可圆满。’诸比丘!此丘若有信、有戒，则此分圆满。
二  诸比丘!有有信、有戒而不多闻之比丘，彼则此分不圆满。彼思：‘愿我得有
信、有戒、多闻，此分可圆满。诸比丘!比丘若有信、有戒、多闻，则此分是圆满。
    诸比丘!有有信、有戒、多闻而不说法之比丘，彼则此分不圆满。彼思：‘愿
我得有信、有戒、多闻、说法，此分可圆满。’诸比丘!比丘若有信、有戒、多闻、
说法，则此分是圆满。
    诸比丘!有有信、有戒、多闻、说法，而不以众为境界之比丘，彼则此分
不圆满。彼思：‘愿我得有信、有戒、多闻、说法、以众为境界，此分可圆满。’
诸比丘!比丘若有信、有戒、多闻、说法、以众为境界，则此分是圆满。
    诸比丘!有有信、有戒、多闻、说法、以众为境界，然不能无畏而于众中说
法之比丘，彼则此分不圆满。彼思：‘愿我得有信、有戒、多闻、说法、以众为
境界、无畏而于众中说法，此分可圆满。’诸比丘!比丘若有信、有戒、多闻、说
法、以众为境界、无畏而于众中说法，则此分是圆满。
    诸比丘!有有信、有戒、多闻、说法、以众为境界、无畏而于众中说法，然
不触身于超色、无色之寂静解脱之比丘，彼则此分不圆满。彼思：‘愿我得有信、
有戒、多闻、说法、以众为境界、无畏而于众中说法、触身于超色、无色之寂静解
脱，此分可圆满。’诸比丘!比丘若有信、有戒、多闻、说法、以众为境界、无畏
而于众中说法、触身于超色、无色之寂静解脱，则此分是圆满。
    诸比丘!有有信、有戒、多闻、说法、以众为境界、无畏而于家中说法、触
身于超色、无色之寂静解脱、非依诸漏尽而无漏之心解脱、慧解脱，于现法自证知、
现证、具足而住之比丘，彼此分不圆满。彼思：‘愿我得有信、有戒、多闻、说法、
以众为境界、无畏前于众中说法、触身于超色、无色之寂静解脱、依诸漏尽而无
漏之心解脱、慧解脱，于现法自证知、现证、具足而住，此分可圆满。’诸比丘!
比丘若有信、有戒、多闻、说法、以众为境界、无畏而于众中说法、触身于超色、
无色之寂静解脱、依诸漏尽而无漏之心解脱、慧解脱，于现法自证知、现证、具
足而住，则此分是圆满。
    诸比丘!成就此八法之比丘，是一切端正、相圆满。”
       七十三 念死1(一)
一  尔时，世尊住那提迦之砖瓦堂。世尊于此告诸比丘曰：
    “诸比丘!”
    “大德”!彼诸比丘回答世尊。世尊言：
二  “诸比丘!若修习、多习念死，则果多，功德多，浴于甘露，究竟甘露。诸比丘!
汝等当修习念死!”
三  作如是说之时，有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活一日一夜，作意世尊之教，所作多得。’大德!
我如是修习念死。”
四  有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活一日，作意世尊之教，所作多得。’大德!我如
是修习念死。”
五  有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活半日，作意世尊之教，所作多得。’大德!我如
是修习念死。”
六  有一比丘，白世尊言：
    “大德!我修习念死。”
    “比丘!汝云何修习念死耶?”
    “大德!我如是思念：‘愿我活食一钵食之间，作意世尊之教，所作多得。’大
德!我如是修习念死。”
七  有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活食半钵食之间，作意世尊之教，所作多得。’大
德!我如是修习念死。”
八  有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活嚼四、五搏食而咽下之间，作意世尊之教，所作
多得。’大德!我如是修习念死。”
九  有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活嚼一搏食而咽下之间，作意世尊之教，所作多得。’
大德!我如是修习念死。”
一0  有一比丘，白世尊言：
    “大德!我修习念死。”
    “比丘!汝云何而修习念死耶?”
    “大德!我如是思念：‘愿我活入息已而出息、出息已而入息之间，作意世尊之
教，所作多得。’大德!我如是修习念死。”
一一  如是白已，世尊向彼诸比丘言：
    “诸比丘!有比丘，修习念死而为．‘愿我活一日一夜，作意世尊之教，所作多得。’
诸比丘!又有比丘，修习念死而为‘愿我活一日，作意世尊之教，所作多得。’诸
比丘!又有比丘，修习念死而为‘愿我活半日，作意世尊之教，所作多得。’诸比
丘!又有比丘，修习念死而为‘愿我活食一钵之间，作意世尊之教，所作多得。’
诸比丘!又有比丘，修习念死而为‘愿我活半钵食之间，作意世尊之教，所作多得。’
诸比丘!又有比丘，修习念死而为‘愿我活嚼四、五搏食而咽下之间，作意世尊之
教，所作多得。’
    诸比丘!此等之比丘名为放逸而住，修习念死而资于诸漏之尽，其为缓慢。
    诸比丘!有比丘，修习念死而为‘愿我活嚼一搏食而咽下之间，作意世尊之教，
所作多得。’诸比丘!又有比丘，修习念死而为‘愿我活入息已而出息、出息已而
入息之间，作意世尊之教，所作多得。’
    诸比丘!此等之比丘名为不放逸而住，修习念死而资于诸漏之尽，其为猛利。
    诸比丘!故应如是学：‘我等当不放逸而住，修习念死而资于诸漏之尽，其为
猛利。’
    诸比丘!汝等应如是学。”

注1 参照汉译增一阿含四0、二、八(大正藏二、七四一C)，上之六集第十九经。

       七十四 念死1 (二)
一  尔时，世尊住那提迦之砖瓦堂。世尊于此告诸比丘曰：
    “诸比丘!”
    “大德!”
    彼诸比丘回答世尊。世尊言：
    “诸比丘!若修习、多习念死，则果多，功德多，浴于甘露，究竟甘露。诸比丘!
云何修习、多习念死，则果多，功德多，浴于甘露，究竟甘露耶?
二  诸比丘!此处有比丘，昼过夜来之时，如是思择：
    ‘于我有多死之缘，或为蛇所咬、或为蝎所螫、或为百足所螫，依此而死，此
为我之障碍；或踬而仆、或食而为食所害、或为胆质所乱、或为痰质所乱、或为如
刀剑之风质所乱、或为人所袭、或为非人所袭，依此而有死，此为我之障碍。’
    诸比丘!此比丘应如是思择：
    ‘于我恶不善法未断，若此夜命终了，则为我之障碍耶?’
    诸比丘!若比丘观察而如是了知：‘于我恶不善法未断，若此夜命终，则为我
之障碍。’诸比丘!此比丘为断此恶不善法，则应起增上之志欲，精进、勉励、势
猛、不退、正念、正知。
    诸比丘!譬如衣之燃烧、头之燃烧，为消灭衣与头之火而起增上之志欲，
精进、勉励、势猛、不退、正念、正知。如是，诸比丘!此比丘为断此恶不善法，
应起增上之志欲，精进、勉励、势猛、不退、正念、正知。
    诸比丘!又，若比丘观察而如是了知：‘于我恶不善法已断，若此夜命终，则
不为我之障碍。’诸比丘!此比丘以此欣、喜，昼夜应随学善法而住。
三  诸比丘!又，此处有比丘，夜过昼来之时，如是思择：
    ‘于我有多死之缘，或为蛇所咬、或为蝎所螫、或为百足所螫，依此而有死，
此为我之障碍；或踬而仆、或食而为食所害、或为胆质所乱、或为痰质所乱、或为
如刀剑之风质所乱、或为人所袭、或为非人所袭，依此而有死，此为我之障碍。’
    诸比丘!此比丘应如是思择：
    ‘于我恶不善法未断，若昼命终，则为我之障碍耶?’
    诸比丘!若比丘观察而如是了知：‘于我恶不善法未断，若昼命终，则为我之
障碍。’诸比丘!此比丘为断此恶不善法，应起增上之志欲，精进、勉励、势猛、
不退、正念、正知。
    诸比丘!譬如衣之燃烧、头之燃烧，为消灭衣与头之火而起增之志欲，精
进、勉励、势猛、不退、正念、正知。如是，诸比丘!此比丘为断此恶不善法，应
起增上之志欲，精进、勉励、势猛、不退、正念、正知。
    诸比丘!又，若比丘观察而如是了知：‘于我恶不善法已断，若昼命终，则不
为我之障碍。’诸比丘!此比丘以此欣、喜，昼夜应随学善法而住。”

注1 参照六集第二十经。

       七十五 具足1 (一)
一  “诸比丘!有八种之具足。以何为八耶?
二  即：策起具足、守护具足、善友相应、等命、信具足、戒具足、舍具足、慧具
足。
    诸比丘!此乃八种之具足。”
          策起于作业
          整顿不放逸
          平等活命营
          守护于所收
          具足信与戒
          应需而离悭
          常道若能净
          后世吉祥求
          如是之八法
          信者勤家业
          二世安乐与
          审谛尊所说
          现法有利益
          后世有安乐
          居士舍与福
          越发而增长

注1 参照八集第五十四经。

       七十六 具足1 (二)
一  “诸比丘!有八种之具足。以何为八耶?
二  即：策起具足、守护具足、善友相应、等命、信具足、戒具足、舍具足、慧具
足。
    诸比丘!以何为策起具足耶?
三  诸比丘!此处有善男子，若农事、若商贾、若牧牛、若射技、若王事、若依一
技艺等之业处而活命，于此能而不懈，成就其方便之思惟，能作、能整。
    诸比丘!此名为策起具足。
    诸比丘!以何为守护具足耶?
四  诸比丘!此处有善男子，有财，为策起精勤之所得、臂力之所积、流汗之所成，
如法、是法所得。成此而守护、收藏，念令此财王亦无夺、贼亦无夺、火亦无烧、
水亦无漂、非可爱之相续者亦无夺。
    诸比丘!此名为守护具足。
    诸比丘!以何为善友相应耶?
五  诸比丘!此处有善男子，住于村邑，此处有居士或居士子、或戒德增上者、或
老戒德增上者，若信具足、戒具足、舍具足、慧具足，则与此相俱而集会、谈论、
对谈。于如是相之信具足者，随学于信具足；于如是相之戒具足者，随学于戒具足；
于如是相之舍具足者，随学于舍具足；于如是相之慧具足者，随学于慧具足。
    诸比丘!此名为善友相应。
    诸比丘!以何为等命耶?
六  诸比丘!此处有善男子，了知财入、财出，作平等之活命，不堕奢侈、不堕困
乏，思：‘如是为我之收入，减去支出，我之支出愿不超过收入。’诸比丘!譬如
有商人或商人之弟子，取秤而知‘如是则倾下，如是则倾上。’如是，诸比丘!善
男子了知财入、财出，作平等之活命，不堕奢侈、不堕困乏，思：‘如是为我之收
入，减去支出，我之支出愿不超过收入。’诸比丘!若善男子，入少而作广大之活
命支出，则有说者言：‘此善男子食财如优昙钵果之食。’诸比丘!复次，若此善
男子，入多而作下卑之活命，则有说者言：‘此善男子如死于饿死。’诸比丘!然
而，此善男子了知财入、财出，作平等之活命，不堕奢侈、不堕困乏，思：‘如是
为我之收入，减去支出，我之支出愿不超过收入。’
    诸比丘!此名为等命。
    诸比丘!以何为信具足耶?
七  诸比丘!此处有善男子，有信而信如来之菩提，此世尊为：应供、正等觉、
明行足、善逝、世间解、无上士、调御丈夫、天人师、佛、世尊。
    诸比丘!此名为信具足。
    诸比丘!以何为戒具足耶?
八  诸比丘!此处有善男子，离杀生、离不与取、离欲邪行、离妄语、离饮酒。
    诸比丘!此名为戒具足。
    诸比丘!以何为舍具足耶?
九  诸比丘!此处有善男子，以离悭吝垢秽之心住于家，常施、亲手而施，喜于弃
舍，相应于乞，喜于分布布施。
    诸比丘!此名为舍具足。
    诸比丘!以何为慧具足耶?
一0  诸比丘!此处有善男子，为圣抉择而成就正顺生灭苦尽之慧。
    诸比丘!此名为慧具足。
    诸比丘!此乃八种之具足。”
          策起于作业
          整顿不放逸
          平等活命营
          守护于所收
          具足信与戒
          应需而离悭
          常道若能净
          后世吉祥求
          如是之八法
          信者勤家业
          二世安乐与
          审谛尊所说
          现法有利益
          后世有安乐
          居士舍与福
          越发而增长

注1 参照前经及八集第五十四经。

       七十七 欲1
一  具寿舍利弗于此告诸比丘言：
    “友，诸比丘!”
    “友!”
    彼诸比丘回答具寿舍利弗。具寿舍利弗言：
二  “友等!有八种之补特伽罗存在于世间。以何等为八耶?
三  友等!此处有比丘，远离而住，无须勤劳，于彼起利养之欲。彼为利养而策起、
奋励、精进。彼为利策起、奋励、精进而不得利养，彼因无利养而忧愁、疲惫、悲
哀，捶胸而哭，堕于迷乱。友等!此名为比丘欲利养而住，为利养而策起、奋励、
精进，因不得而忧愁、悲哀，失正法。
四  友等!又，此处有比丘，远离而住，无须勤劳，于彼起利养之欲。彼为利养策
起、奋励、精进而得利养，彼因利养而骄傲，堕于放逸。友等!此名为比丘欲利养
而住，为利养而策起、奋励、精进，因得而骄傲，失正法。
五  友等!又，此处有比丘，远离而住，无须勤劳，于彼起利养之欲。彼为利养而
不策起、不奋励、不精进。彼为利养不策起、不奋励、不精进而不得利养，彼因无
利养而忧愁、疲惫、悲哀，捶胸而哭，堕于迷乱。友等!此名为比丘欲利养而住，
为利养而不策起、不奋励、不精进，因不得而忧愁、悲哀，失正法。
六  友等!又，此处有比丘，远离而住，无须勤劳，于彼起利养之欲。彼为利养而
不策起、不奋励、不精进。彼为利养不策起、不奋励、不精进而得利养，彼因利养
而骄傲，堕于放逸。友等!此名为比丘欲利养而住，为利养而不策起、不奋励、不
精进，因得而骄傲，失正法。
七  友等!又，此处有比丘，远离而住，无须勤劳，于彼起利养之欲。彼为利养而
策起、奋励、精进。彼为利养策起、奋励、精进而不得利养，彼因无利养而不忧、
不疲、不悲，不捶胸而哭，不堕于迷乱。友等!此名为比丘欲利养而住，为利养而
策起、奋励、精进，不得而不忧、不悲，不失正法。
八  友等!又，此处有比丘，远离而住，无须勤劳，于彼起利养之欲。彼为利养而
策起、奋励、精进。彼为利养策起、奋励、精进而得利养，彼不因利养而骄傲，不
堕于放逸。友等!此名为比丘欲利养而住，为利养而策起、奋励、精进，不因得而
骄傲，不失正法。
九  友等!又，此处有比丘，远离而住，无须勤劳，于彼起利养之欲。彼为利养而
不策起、不奋励、不精进。彼为利养不策起、不奋励、不精进而不得利养，彼因无
利养而不忧、不疲、不悲，不捶胸而哭，不堕于迷乱。友等!此名为比丘欲利养而
住，为利养而不策起、不奋励、不精进，不得而不忧、不悲，不失正法。
一0  友等!又，此处有比丘，远离而住，无须勤劳，于彼起利养之欲。彼为利养
而不策起、不奋励、不精进。彼为利养不策起、不奋励、不精进而得利养，彼不因
利养而骄傲，不堕于放逸。友等!此名为比丘欲利养而住，为利养而不策起、不奋
励、不精进，得而不骄不傲，不失正法。
    友等!如是，有八种之补特伽罗存在于世间。”

注1 参照八集第六十一经。

       七十八 有能1
一  具寿舍利弗于此，告于诸比丘言：
    “友，诸比丘!”
    “友!”
    彼诸比丘回答具寿舍利弗。具寿舍利弗说：
    “友等!成就六法之比丘，于自有能，于他亦有能。以何等为六耶?
二  友等!此处有比丘，于善法而速疾察忍；能受持所闻之法；观察所持之法义；
知义知法，法随法行；善言、善语、善美、分明、清亮，而能成就述义之语言；教
示、劝导、赞励、庆慰同梵行者。
    友等!成就此六法之比丘，于自有能，于他亦有能。
三  友等!成就五法之比丘，于自有能，于他亦有能。以何等为五耶?
四  友等!此处有比丘，于善法而非速疾察忍；能受持持所闻之法；观察所持之法
义；知义知法，是法随法行；善言、善语、善美、分明、清亮，而能成就述义之语
言；教示、劝导、赞励、庆慰同梵行者。
    友等!成就此五法之比丘，于自有能，于他亦有能。
五  友等!成就四法之比丘，于自有能，于他非有能。以何等为四耶?
六  友等!此处有比丘，于善法而疾察忍；能受持所闻之法；观察所持之法义；知
义知法，法随法行；然非善言、善语、善美、分明、清亮，而不能成就述义之语言；
亦非教示、劝导、赞励、庆慰同梵行者。
    友等!成就此四法之比丘，于自是有能，于他非有能。
七  友等!成就四法之比丘，于他是有能，于自非有能。以何等为四耶?
八  友等!此处有比丘，于善法而速疾察忍；能受持所闻之法；然不观察所持之法
义；亦非知义知法，非法随法行；善言、善语、善美、分明、清亮而能成就述义之
语言；教示、劝导、赞励、庆慰同梵行者。
    友等!成就此四法之比丘，于他是有能，于自非有能。
九  友等!成就三法之比丘，于自有能，于他非有能。以何等为三耶?
一0  友等!此处有比丘，于善法而非速疾察忍；能受持所闻之法；观察所持之法
义；知义知法，是法随法行；然非善言、善语、善美、分明、清亮，而不能成
就述义之语言；非教示、劝导、赞励、庆慰同梵行者。
    友等!成就此三法之比丘，于自有能，于他非有能。
一一  友等!成就三法之比丘，于他有能，于自非有能。以何等为三耶?
一二  友等!此处有比丘，于善法而非速疾察忍；能受持所闻之法；然不观察所持
之法义；非知义知法，非法随法行；善言、善语、善美、分明、清亮而能成就述义
之语言；教示、观导、赞励、庆慰同梵行者。
    友等!成就此三法之比丘，于他有能，于自非有能。
一三  友等!成就二法之比丘，于自有能，于他非有能。以何等为二耶?
一四  友等!此处有比丘，于善法而非速疾察忍；非能受持所闻2之法；观察所持
之法义；知义知法，是法随法行；非善言、善语、善美、分明、清亮，而不能成就
述义之语言；非教示、观导、赞励、庆慰同梵行者。
    友等!成就此二法之比丘，于自有能，于他非有能。
一五  友等!成就二法之比丘，于他有能，于自非有能。以何等为二耶?
一六  友等!此处有比丘，于善法而非速疾察忍；非能受持所闻之法；非观察所持
之法义；非知义知法；非法随法行；然善言、善语、善美、分明、清亮，而能成就
述义之语言；教示、观导、赞励、庆慰同梵行者。
    友等!成就此二法之比丘，于他是有能，于自非有能。”

注1 参照八集第六十二经。
  2 原本sutanan ca改为no ca sutanam。

       七十九 退失1
一  “诸比丘!有八种法，资令有学之比丘退失。以何等为八耶?
二  即：爱乐事业、爱乐谈说、爱乐睡眠、爱乐伴侣、不守诸根之门、不知食量、
爱乐杂闹、爱乐戏论。
    诸比丘!此八法者，资令有学之比丘退失。
三  诸比丘!有八种法，资令有学之比丘不退失。以何等为八耶?
四  即：不爱乐事业、不爱乐谈说、不爱乐睡眠、不爱乐伴侣、守护诸根之门、了
知食量、不爱乐闹、不爱乐戏论。
    诸比丘!此八种法者，资令有学之比丘不退失。”

注1 参照六集第十四经。

       八十 懈怠事精进事1
一  “诸比丘!有八种之懈怠事。以何等为八耶?
二  诸比丘!此处有比丘，有其应作之事；彼思念：‘我有应作之事，若作彼事业，
则我身当疲惫，应可偃卧。’彼偃卧而该得未得、该至未至、该证未证而不精勤。
    诸比丘!此乃第一之懈怠事。
三  诸比丘!又有比丘，已作彼事；彼思念：‘我已作事，作事而我身疲惫，应可
偃卧。’彼偃卧而该得未得、该至未至、该证未证而不精勤。诸比丘!此乃第二之
懈怠事。
四  诸比丘!又有比丘，有其将行之道路；彼思念：‘我有将行之道路，若往道路，
则我身当疲惫，应可偃卧。’彼偃卧而该得未得、该至未至、该证未证而不精勤。
    诸比丘!此乃第三之懈怠事。
五  诸比丘!又有比丘，已行道路；彼思念：‘我已行道路，往道路而我身疲惫，
应可偃卧。’彼偃卧而该得未得、该至未至、该证未证而不精勤。诸比丘!此乃第
四之懈怠事。
六  诸比丘!又有比丘，行于村、邑而乞食，粗妙之食不得满用；彼思念：‘我行
于村、邑而乞食，粗妙之食不得满用，我身疲惫而不能堪任，应可偃卧。’彼偃卧
而该得未得、该至未至、该证未证而不精勤。诸比丘!此乃第五之懈怠事。
七  诸比丘!又有比丘，行于村、邑而乞食，粗妙之食可得满用；彼思念：‘我行
于村、邑而乞食，粗妙之食可得满用，我身重不能堪任，犹如满月2，应可偃卧。’
彼偃卧而该得未得、该至未至、该证未证而不精勤。诸比丘!此乃第六之懈怠事。
八  诸比丘!又有比丘，得少病；彼思念：‘我得少病，相应于偃卧，应可偃卧。’
彼偃卧而该得未得、该至未至、该证未证而不精勤。诸比丘!此乃第七之懈怠事。
九  诸比丘!又有比丘，其病愈、疾愈未久；彼思念：‘我病愈、疾愈未久，我身
力羸劣而不能堪任，应可偃卧。’彼偃卧而该得未得、该至未至、该证未证而不精
勤。诸比丘!此乃第八之懈怠事。
    诸比丘!此乃八种之懈怠事。
一0  诸比丘!有八种之精进事。以何等为八耶?
一一  诸比丘!此处有比丘，有其应作之事；彼思念：‘我有应作之事，若作事，
则将不易作意诸佛之教。我为得未得、至未至、证未证，故豫精勤。’彼为得未得、
至未至、证未证，故精勤。诸比丘!此乃第一之精进事。
一二  诸比丘!又有比丘，已作事；彼思念：‘我已作事，作事而不得作意诸佛之
教。我为得未得、至未至、证未证，故精勤。’彼为得未得、至未至、证未证，故
精勤。诸比丘!此乃第二之精进事。
一三  诸比丘!又有比丘，有其将行之道路；彼思念：‘我有将行之道路，若行道
路，则不易作意诸佛之教。我为得未得、至未至、证未证，故豫精勤。’彼为得
未得、至未至、证未证，故精勤。诸比丘!此乃第三之精进事。
一四  诸比丘!又有比丘，已行道路；彼思念：‘我已行道路，行道路而不得作意
诸佛之教。我为得未得、至未至、证未证，故精勤。’彼为得未得、至未至、证
未证，故精勤。诸比丘!此乃第四之精进事。
一五  诸比丘!又有比丘，行于村、邑而乞食，粗妙之食不得满用；彼思念：‘我
行于村、邑而乞食，粗妙之食不得满用，我身轻利而能堪任。我为得未得、至未至、
证未证，故精勤。’彼为得未得、至未至、证未证，故精勤。诸比丘!此乃第五
之精进事。
一六  诸比丘!又有比丘，行于村、邑而乞食，粗妙之食可得满用；彼思念：‘我
行于村、邑而乞食，粗妙之食可得满用，我身力强盛而能堪任。我为得未得、至未
至、证未证，故精勤。’彼为得未得、至未至、证未证，故精勤。诸比丘!此乃
第六之精进事。
一七  诸比丘!又有比丘，得少病；彼思念：‘我得少病，我可能有病之增盛。我，
为得未得、至未至、证未证，故豫精勤。’彼为得未得、至未至、证未证故精
勤。诸比丘!此乃第七之精进事。
一八  诸比丘!又有比丘，病愈、疾愈而未久；彼思念：‘我病愈、疾愈未久，我
可能有身之还病。我为得未得、至未至、证未证，故豫精勤。’彼为得未得、至未
至、证未证，故精勤。诸比丘!此乃第八之精进事。
    诸比丘!此乃八种之精进事。”
第八 双品终
摄句：
   (一~二)二之信、(三~四)二念死、(五~六)二具足、(七)欲、(八)有能、
   (九)退失、(一0)懈怠．精进事。

注1 长部经典原典第三卷二五五页，汉译集异门足论(大正藏二六、四四一c)。
  2 “满月”。原注“如湿润之豆”译为tintamaso viya。参照中部经典原典第一卷三三二页
   长部经典相应之处则缺此语。

             第九 念品
       八十一 念1
一  “诸比丘!若无正念正智，则于坏正念正智者，害惭愧之所依。若无惭愧，则于
坏惭愧者，害根防护之所依。若无根之防护，则于坏根之防护者，害戒之所依。若
无戒，则于坏戒者，害正定之所依。若无正定，则于坏正定者，害如实知见之所依。
若无如实知见，则于坏如实知见者，害厌患离贪之所依。若无厌患离贪，则于坏厌
患离贪者，害解脱知见之所依。
    诸比丘!譬如树若坏其枝叶，则其幼芽不成满，皮、材、心不成满。诸比丘!
如是，若无正念正智，则于坏正念正智者，害惭愧之所依。若无惭愧，则于坏惭愧
者，害根防护之所依。若无根之防护，则于坏根之防护者，害戒之所依。若无戒，
则于坏戒者，害正定之所依。若无正定，则于坏正定者，害如实知见之所依。若无
如实知见，则于坏如实知见者，害厌患离贪之所依。若无厌患离贪，则于坏厌患离
贪者，害解脱知见之所依。
二  诸比丘!若有正念正智，则于具足正念正智者，具足惭愧之所依。若有惭愧，
则于具足惭愧者，具足根防护之所依。若有根之防护，则于具足根之防护者，具足
戒之所依。若有戒，则于具足戒者，具足正定之所依。若有正定，则于具足正定者
具足如实知见之所依。若有如实知见，则于具足如实知见者，具足厌患离贪之所依。
若有厌患离贪，则于具足厌患离贪者，具足解脱知见之所依。
    诸比丘!譬如树若具足枝叶，则其幼芽成满，使、材、心成满。诸比丘!如是，
若有正念正智，则于具足正念正智者，具足惭愧之所依。若有惭愧，则于具足惭愧
者，具足根防护之所依。若有根之防护，则于具足根之防护者，具足戒之所依。若
有戒，则于具足戒者，具足正定之所依。若有正定，则于具足正定者，具足如实知
见之所依。若有如实知见，则于具足如实知见者，具足厌患离贪之所依。若有厌患
离贪，则于具足厌患离贪者，具足解脱知见之所依。”

注1 参照汉译中阿含四四念(大正藏一、四八五c)及四五、四六惭愧(大正藏一、四八六a)，
    上之七集第六十一经。
       八十二 芬那
一  时，具寿弗尼耶来诣世尊所在之处，至已，礼敬世尊，坐于一面。坐于一面
之具寿弗尼耶白世尊言：
    “大德!有何因、何缘，如来有时思说法，有时不思说法耶?”
二  “弗尼耶!比丘有信，若不来诣，则如来不思说法。弗尼耶!比丘有信，来诣之
时，则如来思说法。
    弗尼耶!比丘有信，若来诣而不承事，则如来不思说法。弗尼耶!比丘有信，
来诣又承事之时，则如来思说法。
    弗尼耶!比丘有信，若来诣、承事而不请问，则如来不思说法。弗尼耶!
比丘有信，来诣、承事又请问之时，则如来思说法。
弗尼耶!比丘有信，若来诣、承事、请问而不倾听其法，则如来不思说法。
弗尼耶!比丘有信，来诣、承事、请问又倾听其法之时，则如来思说法。
    弗尼耶!比丘有信，若来诣、承事、请问、倾听其法、听闻而不受持其法，
则如来不思说法。弗尼耶!比丘有信，来诣、承事、请问、倾听其法、听闻而受
持其法之时，则如来思说法。
    弗尼耶!比丘有信，若来诣、承事、请问、倾听其法、听闻而受持其法、不
观察所持之法义，则如来不思说法。弗尼耶!比丘有信，来诣、承事、请问、倾
听其法、听闻而受持其法、观察所持法义之时，则如来思说法。
    弗尼耶!比丘有信，若来诣、承事、请问、倾听其法、听闻而受持其法、观
察所持之法义、非知义知法而法随法行，则如来不思说法。弗尼耶!比丘有信，来
诣、承事、请问、倾听其法、听闻而受持其法、观察所持之法义、知义知法而法随
法行之时，则如来思说法。
    弗尼耶!成就此八法之时，则如来一向思说法。”
       八十三 根本1
一  “诸比丘!若外道修行者，如是问：‘朋友!一切诸法以何为根本耶?一切诸法
从何生起耶?一切诸法从何集起耶?一切诸法以何为趣归耶?一切诸法以何为上首
耶?一切诸法以何为增上耶?一切诸法以何为最上耶?一切诸法以何为核心耶?’
诸比丘!若如是问，汝等应去何回答彼外道修行者耶?”
二  “大德!我等于法，以世尊为根、以世尊为眼、以世尊为依。大德世尊，愿显示
此所说之义，诸比丘从世尊听闻受持。”
    “诸比丘!果尔，谛听!善思作意，我当说。”
    “唯然，大德!”
    彼诸比丘回答世尊。世尊言：
三  “诸比丘!若外道修行者，如是问：‘朋友!一切诸法以何为根本耶?一切诸法
从何生起耶?一切诸法从何集起耶?一切诸法以何为趣归耶?一切诸法以何为上首
耶?一切诸法以何为增上耶?一切诸法以何为最上耶?一切诸法以何为核心耶?’
诸比丘!若如是问，汝等应如是回答彼外道修行者：‘友!一切诸法以欲为根本，
一切诸法从思念生起，一切诸法从触集起，一切诸法以受为趣归，一切诸法以定为
上首，一切诸法以念为增上，一切诸法以慧为最上，一切诸法以解脱为核心。’诸
比丘!若如是问，汝等应如是回答彼外道修行者。”

注1 汉译中阿含一一三诸法本经(大正藏一、六0二b)

       八十四 贼
一  “诸比丘!成就八种法之大贼，速疾穷尽而不久活。以何等为八耶?
二  即：打掷不打掷者、取而无余、杀妇女、污童女、侵出家者、侵王库、于近人
家傍作业、不巧于守藏。
    诸比丘!成就此八法之大贼，速疾穷尽而不久活。
三  诸比丘!成就八法之大贼，不速疾穷尽而久活。以何等为八耶?
四  即：不打掷不打掷者、不取而无余、不杀妇女、不污童女、不侵出家者、不侵
王库、不于近人家傍作业、巧于守藏是。
    诸比丘!成就此八法之大贼，不速疾穷尽而久活。”
       八十五 沙门
一 “诸比丘!所谓‘沙门’者，即是此如来、应供、正等觉者之增上语。诸比丘!
所谓‘婆罗门’者，即是此如来、应供、正等觉者之增上语。诸比丘!所谓‘明觉
者’，即是此如来、应供、正等觉者之增上语。诸比丘!所谓‘药师’者，即是此如
来、应供、正等觉者之增上语。诸比丘!所谓‘离垢者’，即是此如来、应供、正等
觉者之增上语。诸比丘!所谓‘无垢者’，即是此如来、应供、正等觉者之增上语。
诸比丘!所谓‘有智者’，即是此如来、应供、正等觉者之增上语。诸比丘!所谓‘解
脱者’，即是此如来、应供、正等觉者之增上语。”
          沙门、长者婆罗门之所得
          明觉者、药师无上之所得
          离垢、无垢清净者之所得
          有智、解脱者无上之所得
          我乃胜利者、解脱于系缚
          与解脱、以最胜已调之象
          达无学位、已入最胜涅槃
       八十六 名称1
一  尔时，世尊与大比丘众俱，游行于憍萨罗国，到达憍萨罗名为伊奢能伽罗之婆
罗门村。于此，世尊住于伊奢能伽罗之伊奢能伽罗密林中。
二  伊奢能伽罗之婆罗门居士闻：“释子沙门瞿昙从释种出家，到达伊奢能伽罗，住
于伊奢能伽罗之伊奢能伽罗密林中。又，彼尊贵之瞿昙，如是善名称举扬，谓：‘彼
世尊是应供、正等觉、明行足、善逝、世间解、无上士、调御丈夫、天人师、佛、
世尊。’彼于天界、魔界、梵天界，及沙门、婆罗门、人、天家中，自证知现证而
宣说正法。彼说初善、中善、后善而具足义理、文句之法，显示纯一圆满清净之梵
行。善哉!得见如是应供者。”
    时，伊奢能伽罗之婆罗门居士，过是夜之后，持众多之嚼食、啖食，往诣伊奢
能伽罗密林，至已，立于门屋之外，发高而大之声。
三  尔时，具寿那只多为世尊之侍者。时，世尊告具寿那只多言：
    “那只多!彼何以高声大声耶?犹如渔夫之拖鱼者。”
    “大德!此伊奢能伽罗之婆罗门居士，为世尊与比丘众，持众多之嚼食、啖食，
立于门屋之外。”
    “那只多!我于称不欲求，称于我不欲求。那只多!我随欲而得出离乐、远离乐、
寂静乐、等觉乐，得而无艰难，得而无梗涩。非随欲而得此出离乐、远离乐、寂静
乐、等觉乐，得而无艰难，得而无梗涩者，令彼味彼不净乐、睡眠乐、利养恭敬名
闻乐。”
    “大德世尊，请受彼等施!善逝，请受彼等施!大德，是世尊可受之时。
大德，于世尊所往之处，则有都城与地方之婆罗门居士趣向而来。大德!譬如有密
云而天降雨之时，水随低处而注；大德!如是，于世尊所往之处，则有都城与地方
之婆罗门居士趣向而来。何以之故耶?大德，依世尊之戒、慧。”
    “那只多!我于称不欲求，称于我不欲求。那只多!我随欲而得出离乐、远离乐、
寂静乐、等觉乐，得而无艰难，得而无梗涩。非随欲而得此出离乐、远离乐、寂静
乐、等觉乐，得而无艰难，得而无梗涩者，令彼味彼不净乐、睡眠乐、利养恭敬名
闻乐。
    那只多!又一类之天人非随欲而得此出离乐、远离乐、寂静乐、等觉乐，得而
无艰难，得而无梗涩；而我随欲而得此出离乐、远离乐、寂静乐、等觉乐，得而无
艰难，得而无梗涩。
    那只多!又汝等集会、来集，随聚会乐而住，我如是思惟：‘此诸具寿非随欲
而得此出离乐、远离乐、寂静乐、等觉乐，得而无艰难，得而无梗涩；而我随欲而
得此出离乐、远离乐、寂静乐、等觉乐，得而无艰难，得而无梗涩。如是此诸具寿
集会、来集，随聚会乐而住。’
四  那只多!我见此处之诸比丘相互以指击触而哄笑、戏乐。那只多!时，我如是
思惟：‘此诸具寿非随欲而得此出离乐、远离乐、寂静乐、等觉乐，得而无艰难，
得而无梗涩；而我随欲而得此出离乐、远离乐、寂静乐、等觉乐，得而无艰难，得
而无梗涩。如是此诸具寿相互以指击触而哄笑、戏乐。’
五  那只多!我见于此处之诸比丘，随欲满腹而食，随卧乐、触乐、睡眠乐而住。
那只多!时，我如是思惟：‘此诸具寿非随欲而得出离乐、远离乐、寂静乐、等觉
乐，得而无艰难，得而无梗涩；而我随欲此出离乐、远离乐、寂静乐、等觉乐，得
而无艰难，得而无梗涩。如是此诸具寿随欲满腹而食，随卧乐、触乐、睡眠乐而住。’
六  那只多!又，我见于此处之比丘住于村边，入定而坐。那只多!时，我如是思
惟：‘今守园人或沙弥，乱此具寿，令此人失此定。’那只多!是故，我不悦此比
丘住于村边。
七  那只多!又，我见于此处之阿兰若比丘，于阿兰若中坐睡而坐。那只多!时，
我如是思惟：‘今此具寿，除遣此睡眠之疲劳，将专作意作阿兰若想。’那只多!
是故，我悦此比丘住于阿兰若。
八  那只多!又，我见于此处之阿兰若比丘，于阿兰若中未得定而坐。那只多!时，
我如是思惟：‘今此具寿，令未定之心入定，得定而护心。’那只多!是故，我悦
此比丘住于阿兰若。
九  那只多!又，我见于此处之阿兰若比丘，于阿兰若中已得定而坐。那只多!时，
我如是思惟：‘今此具寿，令解脱未解脱心，护已解脱心。’那只多!是故，我悦
此比丘住于阿兰若。
    那只多!我行大道，前后无见少人之时，乃至为大小便亦安稳。”

注1 参照五集第三十经、大集第四十二经。

       八十七 钵1
一  “诸比丘!于成就八分之优婆塞，僧伽若欲，则可作覆钵。以何等为八耶?
二  即：企令诸比丘之无所得、企令诸比丘之不利、企令诸比丘之无住处、毁訾谗
谤诸比丘、离间比丘与比丘、毁訾佛、毁訾法、毁訾僧。
    诸比丘!于成就此八分之优婆塞，僧伽若欲，则可作覆钵。
三  诸比丘!于成就八分之优婆塞，僧伽若欲，则可解覆钵。以何等为八耶?
四  即：不企令诸比丘之无所得、不企令诸比丘之不利、不企令诸比丘之无住处、
不毁訾谗谤诸比丘、不离间比丘与比丘、赞叹佛、赞叹法、赞叹僧。
    诸比丘!于成就此八分之优婆塞，僧伽若欲，则可解覆钵。”

注1 律藏原典第二卷一二五页。

       八十八 喜悦
一  “诸比丘!于成就八分之比丘，优婆塞若欲，则可说不喜。以何等为八耶?
二  即：企令在家人之无所得、企令在家人之不利、毁訾谗谤在家人、离间在家人
与在家人、毁訾佛、毁訾法、毁訾僧、所见非境。
    诸比丘!于成就此八分之比丘，优婆塞若欲，则可说不喜。
三  诸比丘!于成就八分之比丘，优婆塞若欲，则可说喜悦。以何等为八耶?
四  即：不企令在家人之无所得、不企令在家人之不利、不毁訾谗谤在家人、不离
间在家人与在家人、赞叹佛、赞叹法、赞叹僧、所见有境。
    诸比丘!于成就此八分之比丘，优婆塞若欲，则可说喜悦。”
       八十九 下意1
一  “诸比丘!于成就八法之比丘，僧伽若欲，则可作下意羯磨。以何等为八耶?
二  即：企令在家人之无所得、企令在家人之不利、毁訾谗谤在家人、离间在家人
与在家人、毁訾佛、毁訾法、毁訾僧、与在家人约，如法而不行。
    诸比丘!于成就此八法之比丘，僧伽若欲，则可作下意羯磨。
三  诸比丘!于成就八法之比丘，僧伽若欲，则可解下意羯磨。以何等为八耶?
四  即：不企令在家人之无所得、不企令在家人之不利、不毁訾谗谤在家人、不离
间在家人与在家人、赞叹佛、赞叹法、赞叹僧、与在家人约，如法而行。
    诸比丘!于成就此八法之比丘，僧伽若欲，则可解下意羯磨。”

注1 律藏原典第二卷一九页。

       九十 行1
一  “诸比丘!于受觅罪相羯磨之比丘，可正行八种法。谓：不可授具足戒、不可
与依止、不可畜沙弥、不可受比丘尼教诫2之选、不可教诫比丘尼--即使有威、
亦不可受任何僧伽之选、亦不可任职任何之别处3、又依其因不可受出罪。
    诸比丘!于受觅罪相羯磨之比丘可正行此八法。
第九 念品终

注1 律藏原典第二卷八六页，中部经典原典第二卷二四九页。
  2 “比丘尼教诫”。原本bhikkhuno vadaka改为bhikkhunovadaka。
  3 “别处”是为增上处、最上处。
摄句：
   (一)念、(二)弗尼耶、(三)根本、(四)贼、
   (五)沙门与其他之七、(六)名称、(七)钵
   (八)喜悦、(九)下意、(一0)行。
    附 优婆夷名1
   (一)菩阇、(二)尸厘摩、(三)波昙、(四)须头、(五)摩孥茶、(六)郁多罗、
   (七)真珠、(八)差摩、(九)苏摩、(一0)噜毕、(一一)准陀、(一二)频婆、
   (一三)善意、(一四)胜鬘、(一五)提莎、(一六)提莎母、(一七)尊那、(一
   八)尊那母、(一九)迦若那、(二0)迦若那母、(二一)没怛啰、(二二)难陀
   母、(二三)毗舍佉鹿母、(二四)拘仇多罗优婆夷、(二五)奢摩缚帝优婆夷、(二
   六)须帕莎拘利女、(二七)须毗耶优婆夷、(二八)诺酤罗长者母。

注1 原本与暹罗本皆无出现。与原注比较稍有异同；恐烦不一一记载。

            第十 贪品1
             第一章 贪
       第一节 证知
      一
一  “诸比丘!为了知贪，当修习八法。以何等为八耶?
二  即：正见、正思惟、正语、正业、正命、正精进、正念、正定也。
    诸比丘!为了知贪，当修习此八法。”
      二
一  “诸比丘!为了知贪，当修习八法。以何等为八耶?
二  即内2有色想，外观少量好丑之诸色，得‘胜彼诸色而知、而见’如是之
想。
三  即内有色想，外观无量好丑之诸色，得‘胜彼诸色而知、而见’如是之想。
四  即内无色想，外观少量好丑之诸色，得‘胜彼诸色而知、而见’如是之想。
五  即内无色想，外观无量好丑之诸色，得‘胜彼诸色而知、而见’如是之想。
六  即内无色想，外观诸色，青、青色、青现、青光，得‘胜彼诸色而知、而见’
如是之想。
    即内无色想，外观诸色，黄、黄色、黄现、黄光，得‘胜彼诸色而知、而见’
如是之想。
    即内无色想，外观诸色，赤、赤色、赤现、赤光，得‘胜彼诸色而知、而见’
如是之想。
    即内无色想，外观诸色，白、白色、白现、白光，得‘胜彼诸色而知、而见’如
是之想。
    诸比丘!为了知贪，当修习此八法。”
     三
一 “诸比丘!为了知贪，当修习八法。以何等为八耶?
二  即有色想3而观诸色；内无色想，外观诸色；胜解而知：‘净也’；超越一切之
色想，灭有对想，不思惟种种想，谓：‘空者无边’，入空无边处具足而住；超越一
切之空无边处，谓：‘识者无边’，入识无边处具足而住；超越一切之识无边处，谓：
‘少无所有’，入无所有处具足而住；超越一切之无所有处，入非想非非想处具足而
住；超越一切之非想非非想处，入想受灭具足而住。
    诸比丘!为了知贪，当修习此八法。”
       第二节 偏知(一~三)
一  诸比丘!为偏知贪，当修习八法……乃至……为偏知贪，当修习此八法。
       第三节 偏尽(一~三)
一  诸比丘!为偏尽贪，当修习八法……乃至……为偏尽贪，当修习此八法。
       第四节 断(一~三)
一  诸比丘!为断贪)，当修习八法……乃至……为断贪，当修习此八法。
       第五节 尽(一~三)
一  诸比丘!为尽贪，当修习八法……乃至……为尽贪，当修习此八法。
       第六节 灭(一~三)
一  诸比丘!为灭贪，当修习八法……乃至……为灭贪，当修习此八法。
       第七节 离贪(一~三)
一  诸比丘!为离贪贪，当修习八法……乃至……为离贪贪，当修习此八
法。
       第八节 灭尽(一~三)
一  诸比丘!为灭尽贪，当修习八法……乃至……为灭尽贪，当修习此八
法。
       第九节 弃舍(一~三)
一  诸比丘!为弃舍贪，当修习八法……乃至……为弃舍贪，当修习此八法。
       第十节 定弃
       一
一  “诸比丘!为定弃贪，当修习八法。以何等为八耶?
二  即：正见、正思惟、正语、正业、正命、正精进、正念、正定。
    诸比丘!为定弃贪，当修习此八法。”
      二
一  “诸比丘!为定弃贪，当修习八法。以何等为八耶?
二  即内有色想，外观少量好丑之诸色，得‘胜彼诸色而知、而见’如是之想。
三  即内有色想，外观无量好丑之诸色，得‘胜彼诸色而知、而见’如是之想。
四  即内无色想，外观少量好丑之诸色，得‘胜彼诸色而知、而见’如是之想。
五  即内无色想，外观无量好丑之诸色，得‘胜彼诸色而知、而见’如是之想。
六  即内无色想，外观诸色，青、青色、青现、青光，得‘胜彼诸色而知、而见’
如是之想。
    即内无色想，外观诸色，黄、黄色、黄现、黄光，得‘胜彼诸色而知、而见’
如是之想。
    即内无色想，外观诸色，赤、赤色、赤现、赤光，得‘胜彼诸色而知、而见’
如是之想。
    即内无色想，外观诸色，白、白色、白现、白光，得‘胜彼诸色而知、而见’
如是之想。
    诸比丘!为定弃贪，当修习此八法。”
      三
一  “诸比丘!为定弃贪，当修习八法。以何等为八耶?
二  即有色想而观诸色；内无色想，外观诸色；胜解而知：‘净也’；超越一切之色
想，灭有对想，不思惟种种想，谓：‘空者无边也’，入空无边处具足而住；超越一
切之空无边处，谓：‘识者无边也’，入识无边处具足而住；超越一切之识无边处，
谓：‘少无所有’，入无所有处具足而住；超越一切之无所有处，入非想非非想处具
足而住；超越一切之非想非非想处，入想受灭具足而住。
    诸比丘!为定弃贪，当修习此八法。”
       第二章 嗔(第一~第十节)
一  诸比丘!为了知嗔，当修习八法……乃至……为定弃嗔，当修习此八
法。
       第三章 痴(第一~第十节)
一  诸比丘!为了知痴，当修习八法……乃至……为定弃痴，当修习此八
法。
       第四章 忿(第一~第十节)
一  诸比丘!为了知忿，当修习八法……乃至……为定弃忿，当修习此八
法。
       第五章 恨(第一~第十节)
一  诸比丘!为了知恨，当修习八法……乃至……为定弃恨，当修习此八
法。
       第六章 覆(第一~第十节)
一  诸比丘!为了知覆，当修习八法……乃至……为定弃覆，当修习此八
法。
       第七章 恼(第一~第十节)
一  诸比丘!为了知恼，当修习八法……乃至……为定弃恼，当修习此八
法。
       第八章 嫉(第一~第十节)
一  诸比丘!为了知嫉，当修习八法……乃至……为定弃嫉，当修习此八
法。
       第九章 悭(第一~第十节)
一  诸比丘!为了知悭，当修习八法……乃至……为定弃悭，当修习此八
法。
       第十章 谄(第一~第十节)
一  诸比丘!为了知谄，当修习八法……乃至……为定弃谄，当修习此八
法。
       第十一章 诳(第一~第十节)
一  诸比丘!为了知诳，当修习八法……乃至……为定弃诳，当修习此八
法。
       第十二章 傲(第一~第十节)
一  诸比丘!为了知傲，当修习八法……乃至……为定弃傲，当修习此八
法。
       第十三章 愤发(第一~第十节)
一  诸比丘!为了知愤发，当修习八法……乃至……为定弃愤发，当修习
此八法。
       第十四章 慢(第一~第十节)
一  诸比丘!为了知慢，当修习八法……乃至……为定弃慢，当修习此八
法。
       第十五章 过慢(第一~第十节)
一  诸比丘!为了知过慢，当修习八法……乃至……为定弃过慢，当修习
此八法。
       第十六章 憍(第一~第十节)
一  诸比丘!为了知憍，当修习八法……乃至……为定弃憍，当修习此八
法。

       第十七 章 放逸
       第一章 证知
     一
一  诸比丘!为证知放逸，修习八法。以何等为八耶?
二  即：正见、正思惟、正语、正业、正命、正精进、正念、正定。
    诸比丘!为证知放逸，当修习此八法。
    二
一  诸比丘!为证知放逸，当修习八法。以何等为八耶?
二  即内有色想，外观少量好丑之诸色，得‘胜彼诸色而知见’如是之想。
三  即内有色想，外观无量好丑之诸色，得‘胜彼诸色而知见’如是之想。
四  即内无色想，外观少量好丑之诸色，得‘胜彼诸色而知见’如是之想。
五  即内无色想，外观无量好丑之诸色，得‘胜彼诸色而知见’如是之想。
六  即内无色想，外观诸色，青、青色、青现、青光，得‘胜彼诸色而知见’如是之
想。
    即内无色想，外观诸色，黄、黄色、黄现、黄光，得‘胜彼诸色而知见’如是之
想。
    即内无色想，外观诸色，赤、赤色、赤现、赤光，得‘胜彼诸色而知见’如是之
想。
    即内无色想，外观诸色，白、白色、白现、白光，得‘胜彼诸色而知见’如是之
想。
    诸比丘!为证知放逸，当修习此八法。
    三
一  诸比丘!为证知放逸，当修习八法。以何等为八耶?
二  即有色而观诸色。内无色想，外观诸色。胜解为‘净’。超越一切之色想，断灭
有对想，不思惟种种想，所谓‘空者无边’，入空无边处具足而住。超越一切之空无
边处，所谓‘识者无边’，入识无边处具足而住。超越一切之识无边处，所谓‘少无所
有”，入无所有处具足而住。超越一切之无所有处，入非想非非想处具足而住。超越
一切之非想非非想处，入想受灭具足而住。
    诸比丘!为证知放逸，当修习此八法。
       第二节 偏知(一~三)
一  诸比丘!为偏知放逸，当修习八法……乃至……为偏知放逸，当修习此
八法。”
       第三节 偏尽(一~三)
一  诸比丘!为偏尽放逸，当修习八法……乃至……为偏尽放逸，当修习此
八法。
       第四节 断(一~三)
一  诸比丘!为断放逸，当修习八法……乃至……为断放逸，当修习此八法。
       第五节 尽(一~三)
一  诸比丘!为尽放逸，当修习八法……乃至……为尽放逸，当修习此八法。
       第六节 灭(一~三)
一  诸比丘!为灭放逸，当修习八法……乃至……为灭放逸，当修习此八法。
       第七节 离贪(一~三)
一  诸比丘!为离贪放逸，当修习八法……乃至……为离贪放逸，当修习此
八法。
       第八节 灭尽(一~三)
一  诸比丘!为灭尽放逸，当修习八法……乃至……为灭尽放逸，当修习此
八法。
       第九节 弃舍(一~三)
一  诸比丘!为弃舍放逸，当修习八法……乃至……为弃舍放逸，当修习此
八法。
       第十节 定弃
      一
一  诸比丘!为定弃放逸，当修习八法。以何等为八耶?
二  即：正见、正思惟、正语、正业、正命、正精进、正念、正定。
诸比丘!为定弃放逸，当修习此八法。
      二
一  诸比丘!为定弃放逸，当修习八法。以何等为八耶?
二  即内有色想，外观少量好丑之诸色，得‘胜彼诸色而知见’如是之想。
三  即内有色想，外观无量好丑之诸色，得‘胜彼诸色而知见’如是之想。
四  即内无色想，外观少量好丑之诸色，得‘胜彼诸色而知见’如是之想。
五  即内无色想，外观无量好丑之诸色，得‘胜彼诸色而知见’如是之想。
六  即内无色想，外观诸色，青、青色、青现、青光，‘胜彼诸色而知见’如是之想。
    即内无色想，外观诸色，黄、黄色、黄现、黄光，得‘胜彼诸色而知见’如是之
想。
    即内无色想，外观诸色，赤、赤色、赤现、赤光，得‘胜彼诸色而知见’如是之
想。
    即内无色想，外观诸色，白、白色、白现、白光，得‘胜彼诸色而知见’如是之
    诸比丘!为定弃放逸，当修习此八法。
     三
一  诸比丘!为定弃放逸，当修习八法。以何等为八耶?
二  即有色而观诸色。内无色想，外观诸色。胜解为‘净’。超越一切之色想，断灭
有对想，不思惟种种想，所谓‘空者无边’，入空无边处具足而住。超越一切之空无
边处，所谓‘识者无边’，入识无边处具足而住。超越一切之识无边处，所谓‘少无所
有”，入无所有处具足而住。超越一切之无所有处，入非想非非想处具足而住。超越
一切之非想非非想处，入想受灭具足而住。
    诸比丘!为定弃知逸，当修习此八法。
八集毕

注1 原本与暹罗本于本文皆不出此品名。暹罗本之目次单列举第五品(从八集之初算起为第十
    品)。参照增支部原典第一卷一00页及二九九页。于本文中不立章节之细别。今试图区
    分。
  2 参照第六十五经。
  3 参照第六十六经。
    八 集 第十 贪品                                     二八七

