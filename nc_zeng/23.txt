             第一  功德品
      一 何义1
一  如是我闻：一时，世尊住舍卫国祇树给孤独园。时，具寿阿难往诣世尊所在之
处。至已，礼敬世尊却坐一面。坐于一面之具寿阿难白世尊言：
    大德!善戒者，以何为义，以何为功德耶?
    阿难!善戒者，以不悔为义，以不悔为功德。
    大德!又，不悔者，以何为义，以何为功德耶?
    阿难!不悔者，以欢悦为义，以欢悦为功德。
    大德!又，欢悦者，以何为义，以何为功德耶?
    阿难!欢悦者，以喜为义，以喜为功德。
    大德!又，喜者，以何为义，以何为功德耶?
    阿难!喜者，以止为义，以止为功德。
    大德!又，止者，以何为义，以何为功德耶?
    阿难!止者，以乐为义，以乐为功德。
    大德!又，乐者，以何为义，以何为功德耶?
    阿难!乐者，以定为义，以定为功德。
    大德!又，定者，以何为义，以何为功德耶?
    阿难!定者，以如实智见为义，以如实知见为功德。
    大德!又，如实智见者，以何为义，以何为功德耶?
    阿难!如实智见者，以厌离为义，以厌离为功德。
    大德!又，厌离者，以何为义，以何为功德耶?
    阿难!厌离者，以解脱智见为义，以解脱智见为功德。
二  阿难!如是，善戒者，以不悔为义，以不悔为功德；不悔者，以欢悦为义，以
欢悦为功德；欢悦者，以喜为义，以喜为功德；喜者，以止为义，以止为功德；止
者，以乐为义，以乐为功德；乐者，以定为义，以定为功德；定者，以如实智见为
义，以如实智见为功德；如实智见者，以厌离为义，以厌离为功德；厌离者，以解
脱智见为义，以解脱智见为功德。阿难!如是，善戒者，次第而趣于最胜。

注1 参照汉译中阿四二(大正藏一．四八五a)。十一集一经(次卷所收)。

      二思1
一  诸比丘!持戒、具戒者，不可思“我欲得不悔”。诸比丘!法尔，持戒、具戒者
得不悔。
    诸比丘!不悔者，不可思“我欲得欢悦”。诸比丘!法尔，不悔者得欢悦。
    诸比丘!欢悦者，不可思“我欲得喜”。诸比丘!法尔，欢悦者得喜。
    诸比丘!喜意者，不可思“我欲得止身”。诸比丘!法尔，喜意者于身得止。
    诸比丘!止身者，不可思“我欲觉乐”。诸比丘!法尔，止身者觉乐。
    诸比丘!乐者，不可思“我欲得定心”。诸比丘!法尔，乐者得定心。
    诸比丘!得定者，不可思“我欲如实知见”。诸比丘!法尔，得定者如实知见。
    诸比丘!如实知见者，不可思“我欲厌离”。诸比丘!法尔，如实知见者厌离。
    诸比丘!厌离者，不可思“我欲现证解脱智见”。诸比丘!法尔，厌离者现证解
脱智见。
二  诸比丘!如是，厌离者，以解脱智见为义，以解脱智见为功德；如实智见者，
以厌离为义，以厌离为功德；定者，以如实智见为义，以如实智见为功德；乐者，
以定为义，以定为功德；止者，以乐为义，以乐为功德；喜者，以止为义，以止为
功德；欢悦者，以喜为义，以喜为功德；不悔者，以欢悦为义，以欢悦为功德；善
戒者，以不悔为义，以不悔为功德。诸比丘!如是，法者生法，法者圆满其法，令
从此岸至彼岸。

注1参照汉译中阿四三(大正藏一．四八五b)。十一集二经(次卷所收)。

      三 戒1
一  诸比丘!破戒、坏戒者，害不悔之所依，无不悔坏不悔者，害欢悦之所依，无
欢悦坏欢悦者，害喜之所依，无喜坏喜者，害止之所依，无止坏止者，害乐之所依，
无乐坏乐者，害正定之所依，无正定坏正定者，害如实智见之所依，无如实智见坏
如实智见者，害厌离之所依，无厌离坏厌离者，害解脱智见之所依。
    诸比丘!譬如若坏树下枝叶，其幼芽不能圆满，皮、肤、心不能圆满。诸比丘!
如是，破戒、坏戒者，害不悔之所依，无不悔坏不悔者，害欢悦之所依，无欢悦坏
欢悦者害喜之所依，无喜坏喜者，害止之所依，无止坏止者，害乐之所依，无乐坏
乐者，害正定之所依，无正定坏正定者，害如实智见之所依，无如实智见坏如实智
见者，害厌离之所依，无厌离坏厌离者，害解脱智见之所依。
二  诸比丘!持戒、具戒者，具足不悔之所依，有不悔具足不悔者，具足欢悦之所
依，有欢悦具足欢悦者，具足喜之所依，有喜具足喜者，具足止之所依，有止具足
止者，具足乐之所依，有乐具足乐者，具足正定之所依，有正定具足正定者，具足
如实智见之所依，有如实智见具足如实智见者，具足厌离之所依，有厌离具足厌离
者，具足解脱智见之所依。
    诸比丘!譬如若能具足树、枝叶，其幼芽圆满，皮、肤、心圆满。诸比丘!如
是，持戒、具戒者，具足不悔之所依，有不悔具足不悔者，具足欢悦之所依，有欢
悦具足欢悦者，具足喜之所依，有喜具足喜者，具足止之所依，有止具足止者，具
足乐之所依，有乐具足乐者，具足正定之所依，有正定具足正定者，具足如实智见
之所依，有如实智见具足如实智见者，具足厌离之所依，有厌离具足厌离者，具
足解脱智见之所依。

注1 参照汉译中阿四七(大正藏一．四八六b)。十一集三经(次卷所收)。

      四 所依1
一  具寿舍利弗于此告诸比丘言：
    友等!破戒、坏戒者，害不悔之所依，无不悔坏不悔者，害欢悦之所依，无欢
悦坏欢悦者，害喜之所依，无喜坏喜者，害止之所依，无止坏止者，害乐之所依，
无乐坏乐者，害正定之所依，无正定坏正定者，害如实智见之所依，无如实智见坏
如实智见者，害厌离之所依，无厌离坏厌离者，害解脱智见之所依。
    友等!譬如若坏树下枝叶，其幼芽不能圆满，皮、肤、心不能圆满。友等!如
是，破戒、坏戒者，害不悔之所依，无不悔坏不悔者，害欢悦之所依，无欢悦坏欢
悦者，害喜之所依，无喜坏喜者，害止之所依，无止坏止者，害乐之所依，无乐坏
乐者，害正定之所依，无正定坏正定者，害如实智见之所依，无如实智见坏如实智
见者，害厌离之所依，无厌离坏厌离者，害解脱智见之所依。
二  友等!持戒、具戒者，具足不悔之所依，有不悔具足不悔者，具足欢悦之所依，
有欢悦具足欢悦者，具足喜之所依，有喜具足喜者，具足止之所依，有止具足止者，
具足乐之所依，有乐具足乐者，具足正定之所依，有正定具足正定者，具足如实智
见之所依，有如实智见具足如实智见者，具足厌离之所依，有厌离具足厌离者，
具足解脱智见之所依。
    友等!譬如若能具足树、枝叶，其幼芽圆满，皮、肤、心圆满。友等!如是，
持戒、具戒者，具足不悔之所依，有不悔具足不悔者，具足欢悦之所依，有欢悦具
足欢悦者，具足喜之所依，有喜具足喜者，具足止之所依，有止具足止者，具足乐
之所依，有乐具足乐者，具足正定之所依，有正定具足正定者，具足如实智见之所
依，有如实智见具足如实智见者，具足厌离之所依，有厌离具足厌离者，具足解
脱智见之所依。

注1 汉译杂阿含一八．六(大正藏二．一二九a)。十一集第四经(次卷所收)、五集第一六八
    经(汉译南传大藏经第二十一卷二三二页)。

      五 阿难1
一  具寿阿难于此告诸比丘言：
    友等!破戒、坏戒者，害不悔之所依，无不悔坏不悔者，害欢悦之所依，无欢
悦坏欢悦者，害喜之所依，无喜坏喜者，害止之所依，无止坏止者，害乐之所依，
无乐坏乐者，害正定之所依，无正定坏正定者，害如实智见之所依，无如实智见坏
如实智见者，害厌离之所依，无厌离坏厌离者，害解脱智见之所依。
    友等!譬如若坏树、枝叶，其幼芽不能圆满，皮、肤、心不能圆满。友等!如
是，破戒、坏戒者，害不悔之所依，无不悔坏不悔者，害欢悦之所依，无欢悦坏欢
悦者害喜之所依，无喜坏喜者，害止之所依，无止坏止者，害乐之所依，无乐坏乐
者，害正定之所依，无正定坏正定者，害如实智见之所依，无如实智见坏如实智见
者，害厌离之所依，无厌离坏厌离者，害解脱智见之所依。
二  友等!持戒、具戒者，具足不悔之所依，有不悔具足不悔者，具足欢悦之所依，
有欢悦具足欢悦者，具足喜之所依，有喜具足喜者，具足止之所依，有止具足止者，
具足乐之所依，有乐具足乐者，具足正定之所依，有正定具足正定者，具足如实智
见之所依，有如实智见具足如实智见者，具足厌离之所依，有厌离具足厌离者，具
足解脱智见之所依。
    友等!譬如若能具足树下枝叶，其幼芽则能圆满，皮、肤、心则能圆满。友等!
如是，持戒、具戒者，具足不悔之所依，有不悔具足不悔者，具足欢悦之所依，有
欢悦具足欢悦者，具足喜之所依，有喜具足喜者，具足止之所依，有止具足止者，
具足乐之所依，有乐具足乐者，具足正定之所依，有正定具足正定者，具足如实智
见之所依，有如实智见具足如实智见者，具足厌离之所依，有厌离具足厌离者，
具足解脱智见之所依。

注1 参照十一集第五经(次卷所收)。

      六 三昧1
一  尔时，具寿阿难往诣世尊所在之处。至已，礼敬世尊却坐一面。坐于一面之具
寿阿难白世尊言：
    大德!比丘者获得如是三昧耶?谓：“于地无地想，于水无水想，于火无火想，
于风无风想，于空无边处无空无边处想，于识无边处无识无边处想，于无所有处无
无所有处想，于非想非非想处无非想非非想处想，于此世无此世想，于他世无他世
想，而有想。”
    阿难!比丘者获得如是三昧，谓：“于地无地想，于水无水想，于火无火想，于
风无风想，于空无边处无空无边处想，于识无边处无识无边处想，于无所有处无无
所有处想，于非想非非想处无非想非非想处想，于此世无此世想，于他世无他世想，
而有想。”
二  大德!云何为比丘者获得如是三昧耶?谓：“于地无地想，于水无水想，于火无
火想，于风无风想，于空无边处无空无边处想，于识无边处无识无边处想，于无所
有处无无所有处想，于非想非非想处无非想非非想处想，于此世无此世想，于他世
无他世想，而有想。”
    阿难!此处有比丘者有如是之想：此乃寂静，此乃殊妙。谓：“一切行之寂止，
一切依之定弃、爱尽、离贪、灭尽、涅槃。”阿难!若如是，比丘则获得如是2三昧，
谓：“于地无地想，于水无水想，于火无火想，于风无风想，于空无边处无空无边处
想，于识无边处无识无边处想，于无所有处无无所有处想，于非想非非想处无非想
非非想处想，于此世无此世想，于他世无他世想，而有想。”

注1 参照十一卷七经(次卷所收)。
  2 “如是”。把底本yatharupo改为tatharupo。

      七 舍利弗1
一  尔时，具寿阿难，到具寿舍利弗之处。至已，与具寿舍利弗相俱交谈庆慰，欢
喜铭感之语已，坐于一面。坐于一面之具寿阿难对具寿舍利弗言：
    友舍利弗!比丘者获得如是三昧耶?谓：“于地无地想，于水无水想，于火无火
想，于风无风想，于空无边处无空无边处想，于识无边处无识无边处想，于无所有
处无无所有处想，于非想非非想处无非想非非想处想，于此世无此世想，于他世无
他世想，而有想。”
    友阿难!比丘者获得如是三昧，谓：“于地无地想，于水无水想，于火无火想，
于风无风想，于空无边处无空无边处想，于识无边处无识无边处想，于无所有处无
无所有处想，于非想非非想处无非想非非想处想，于此世无此世想，于他世无他世
想，而有想。”
二  友舍利弗!云何为比丘者获得如是三昧耶?谓：“于地无地想，于水无水想，
于火无火想，于风无风想，于空无边处无空无边处想，于识无边处无识无边处想，
于无所有处无无所有处想，于非想非非想处无非想非非想处想，于此世无此世想，
于他世无他世想，而有想。”
    友阿难!尔时，我住舍卫国之安陀林，入如是三昧，谓：“于地无地想，于水无
水想，于火无火想，于风无风想，于空无边处无空无边处想，于识无边处无识无边
处想，于无所有处无无所有处想，于非想非非想处无非想非非想处想，于此世无此
世想，于他世无他世想，而有想。”
三  具寿舍利弗，当时，以何为想耶?
    友!于我“有灭乃涅槃，有灭乃涅槃”之想生起，或想息灭。友!譬如一团火燃
烧之时，或焰生，或焰灭。友!如是，于我“有灭乃涅槃，有灭乃涅槃”之想生起，
或想息灭。友!其时，我乃以“有灭乃涅槃，有灭乃涅槃”为想。

注1 参照十一集八经(后半是不同)。

      八 信1
一  诸比丘!有信而无戒之比丘。彼者此分不圆满。彼当念：“云何我得有信有
戒?”，而圆满此分。诸比丘!比丘若有信有戒，则此分圆满。
二  诸比丘!有信有戒而不多闻之比丘。彼者此分不圆满。彼当念：“云何我得有
信有戒有多闻?”，而圆满此分。诸比丘!比丘若有信有戒有多闻，则此分圆满。
    诸比丘!有信有戒，有多闻而不能法说者之比丘。彼者此分不圆满。彼当
念“云何我得有信有戒，有多闻而为法说者?”而圆满此分。诸比丘!比丘若有信有
戒，有多闻而为法说者，则此分圆满。
    诸比丘!有信有戒有多闻，为法说者而不以众为境界之比丘。彼者此分不圆
满。彼当念：“云何我得有信有戒，有多闻而为法说者，以众为境界?”而圆满此分。
    诸比丘!比丘若有信有戒，有多闻而为法说者，以众为境界，则此分圆满。
    诸比丘!有信有戒有多闻，为法说者，以众为境界，无畏而于众中不说法之
比丘。彼者此分不圆满。彼当念：“云何我得有信有戒，有多闻而为法说者，以众
为境界，无畏而于众中说法?”而圆满此分。诸比丘!比丘若有信有戒，有多闻而为
法说者，以众为境界，无畏而于众中说法，则此分圆满。
    诸比丘!有信有戒，多闻而为法说者，以众为境界，无畏于众中说法而不持
律之比丘。彼者此分不圆满。彼当念：“云何我得有信有戒，有多闻而为法说者，
以众为境界，无畏于众中说法而持律者?”而圆满此分。诸比丘!比丘若有信有戒，
有多闻而为法说者，以众为境界，无畏于众中说法而持律者，则此分圆满。
    诸比丘!有信有戒，有多闻而为法说者，以众为境界，无畏而于众中说法，
为持律者而不住于阿练若，于边陬起卧之比丘。彼者此分不圆满。彼当念：“云何
我得有信有戒，有多闻而为法说者，以众为境界，无畏而于众中说法，为持律者，
住于阿练若而于边陬起卧?”而圆满此分。诸比丘!比丘若有信有戒，多闻而为法说
者，以众为境界，无畏而于众中说法，为持律者，住于阿练若而于边陬起卧，则此
分圆满。
    诸比丘!有信有戒，有多闻而为法说者，以众为境界，无畏而于众中说法，为
持律者，住于阿练若于边陬起卧，不能随乐欲而得无艰难、无梗涩得四静虑增上
心之现法乐住之比丘。彼者此分不圆满。彼当念：“云何我得有信有戒，有多闻而
为法说者，以众为境界，无畏而于众中说法，为持律者，住于阿练若于边陬起卧，
随乐欲而得无艰难、无梗涩之四静虑增上心之现法乐住?”而圆满此分。诸比丘!比
丘若有信有戒，有多闻而为法说者，以众为境界，无畏而于众中说法，为持律者，
住于阿练若边陬起卧，随乐欲而得无艰难、无梗涩之四静虑增上心之现法乐住，则
此分圆满。
    诸比丘!有信有戒，多闻而为法说者，以众为境界，无畏而于众中说法，为持
律者，住于阿练若于卧陬起卧，随乐欲而得无艰难、无梗涩之四静虑增上心之现
法乐住，非依诸漏尽而于现法自证知无漏之心解脱、慧解脱，现证具足而住之比丘。
彼者此分不圆满。彼当念：“云何我得有信有戒，有多闻而为法说者，以众为境界，
无畏而于众中说法，为持律者，住于阿练若于边陬起卧，随乐欲而得无艰难、无梗
涩之四静虑增上心之现法乐住，依诸漏尽于现法而自证知无漏之心解脱、慧解脱，
现证具足而住?”而圆满此分。诸比丘!比丘若有信有戒，多闻而为法说者，以众为
境界，无畏而于众中说法，为持律者，住于阿练若边陬起卧，随乐欲而得无艰难、
无梗涩之四静虑增上心之现法乐住，依诸漏尽于现法而自证知无漏之心解脱、慧解
脱，现证具足而住，则此分圆满。
    诸比丘!成就此十法之比丘为普端严，一切相圆满者。

注1 参照八集第七十一经(汉译南传大藏经第二十三卷二三0页)。

      九 寂静1
一  诸比丘!有信而无戒之比丘。彼者此分不圆满。彼当念：“云何我得有信有
戒?”而圆满此分。诸比丘!比丘若有信有戒，则此分圆满。
二  诸比丘!有信，有戒而不有多闻之比丘：彼者此分不圆满。彼当念：“云何
我得有信，有戒有多闻?”而圆满此分。诸比丘!比丘若有信有戒有多闻，则此分圆
满。
    诸比丘!有信有戒，有多闻而不能法说者之比丘。彼者此分不圆满。彼当
念：“云何我得有信有戒，有多闻而为法说者?”而圆满此分。诸比丘!比丘若有信
有戒，有多闻而为法说者，则此分圆满。
    诸比丘!有信有戒，有多闻而为法说者，不以众为境界之。比丘。彼者此分
不圆满。彼应思惟：“云何我得有信有戒，有多闻而为法说者，以众为境界?”而圆
满此分。诸比丘!比丘若有信有戒，有多闻而为法说者，以众为境界，则此分圆满。
    诸比丘!有信有戒，有多闻而为法说者，1以众为境界，无畏而不于众中说法
之比丘。彼者此分不圆满。彼当念：“云何我得有信有戒，有多闻而为法说者，以
众为境界，无畏而于众中说法?”而圆满此分。诸比丘!比丘若有信有戒，有多闻而
为法说者，以众为境界，无畏而于众中说法，则此分圆满。
    诸比丘!有信有戒，有多闻而为法说者，以众为境界，无畏而于众中说法，
不持律者之比丘。彼者此分不圆满。彼当念：“云何我得有信有戒，有多闻而为法
说者，以众为境界，无畏而众中说法，为持律者?”而圆满此分，诸比丘!比丘若有
信有戒，有多闻而为法说者，以众为境界，无畏前于众中说法，为持律者，则此分
圆满。
    诸比丘!有信有戒，有多闻而为法说者，以众为境界，无畏而于众中说法，
为持律者，不住于阿练若于边陬起卧之比丘。彼者此分不圆满。彼当念：“云何我
得有信有戒，有多闻而为法说者，以众为界境，无畏而于众中说法，为持律者，住
于阿练若于边陬起卧?”而圆满此分。诸比丘!比丘若有信有戒，有多闻而为法说
者，以众为境界，无畏而于众中说法，为持律者，住于阿练若于边陬起卧，则此分
圆满。
    诸比丘!有信有戒，有多闻而为法说者，以众为境界，无畏而于众中说法，为
持律者，住于阿练若于边陬起卧，不超色而为无色，触身于寂静解脱而住之比
丘，彼者此分不圆满。彼当念：“云何我得有信有戒，有多闻而为法说者，以众为境
界，无畏而于众中说法，为持律者，住于阿练若于边陬起卧，超色而为无色，触身
于寂静解脱而住?”而圆满此分。诸比丘!比丘若有信有戒，有多闻而为法说者，以
众为境界，无畏前于众中说法，为持律者，住于阿练若于边陬起卧，超色而无色，
触身于寂静解脱而住，则此分圆满。
    诸比丘!有信有戒，有多闻而为法说者，以众为境界，无畏而于众中说法，为
持律者，住于阿练若于边陬起卧，超色而为无色，触身于寂静解脱而住，非依诸
漏尽而于现法而自证知无漏之心解脱、慧解脱，现证具足而住之比丘，彼者此分不
圆满。彼当念：“云何我得有信有戒，有多闻而为法说者，以众为境界，无畏而为众
中说法，为持律者，住于阿练若于边陬起卧，超色而为无色，触身于寂静解脱而住，
依诸漏尽而于现法而自证知无漏之心解脱、慧解脱，现证具足而住?”而圆满此分。
    诸比丘!比丘若有信有戒，有多闻而为法说者，以众为境界，无畏而于众中说法，
为持律者，住于阿练若于边陬起卧，超色而为无色，触身于寂静解脱而住，依诸漏
尽而于现法而自证知无漏之心解脱、慧解脱，具足而住，则此分圆满。
    诸比丘!成就此十法之比丘，为普端严一切相圆满者。

注1 参照增支部经典八集第七十二经(汉译南傅大藏经第二十三卷二三0页)。

      十 明
一  诸比丘!有信而无戒之比丘。彼者此分不圆满。彼当念：“云何我得有信有
戒?”，而圆满此分。诸比丘!比丘若有信有戒，则此分圆满。
二  诸比丘!有信有戒而不有多闻之比丘。彼者此分不圆满。彼当念：“云何我得
有信有戒有多闻?”而圆满此分。诸比丘!比丘若有信有戒有多闻，则此分圆满。
    诸比丘!有信有戒，有多闻而不能说之比丘，彼者此分不圆满。彼当念：
“云何我得有信有戒，有多闻而为法说者?”圆满此分。诸比丘!比丘若有信有戒，
有多闻而为法说者，则此分圆满。
    诸比丘!有信有戒，有多闻而为法说者，不以众为境界之比丘。彼者此分
不圆满。彼当念：“云何我得有信有戒，有多闻而为法说者，以众为境界?”而圆满
此分。诸比丘!比丘若有信有戒，有多闻而为法说者，以众为境界，则此分圆满。
    诸比丘!有信有戒，有多闻而为法说者，以众为境界，无畏而不于众中说法
之比丘，彼者此分不圆满。彼当念：“云何我得有信有戒，有多闻而为法说者，以
众为境界，无畏前于众中说法”，而圆满此分。诸比丘!比丘若有信有戒，有多闻而
为法说者，以众为境界，无畏而于众中说法，则此分圆满。
    诸比丘!有信有戒，有多闻而为法说者，以众为境界，无畏而于众中说法，
不持律之比丘，彼者此分不圆满。彼当念：“云何我得有信有戒，有多闻而为法说
者，以众为境界，无畏而于众中说法，为持律者?”而圆满此分。诸比丘!比丘若有
信有戒，有多闻而为法说者，以众为境界，无畏而于众中说法，为持律者，则此分
圆满。
    诸比丘!有信有戒，有多闻而为法说者，以众为境界，无畏而于众中说法，
为持律者而不随念种种之宿住。谓：一生、二生、三生、四生、五生、十生、二十
生、三十生、四十生、五十生、百生、千生、百千生、多坏劫、多成劫、多成坏劫，
“于彼处，我名者如是，姓如是，种姓如是，食如是，受乐苦如是，寿限如是，自彼
处没而往生于彼处；于彼处，名如是，姓如是，种姓如是，食如是，受乐苦如是，
寿限如是，自彼处没而来生于彼处。”如是而不随念种种之宿住与其相状之比丘。
彼者此分不圆满。彼当念：“云何我得有信有戒，有多闻而为法说者，以众为境界，
无畏无于众中说法，为持律者，随念种种之宿住……乃至……随念……?”而圆
满此分。诸比丘!比丘若有信有戒，有多闻而为法说者，以众为境界，无畏无而众
中说法，为持律者，随念种种之宿念……乃至……随念……，则此分圆满。
    诸比丘!有信有戒，有多闻而为法说者，以众为境界，无畏而于众中说法，为
持律者，随念种种之宿住……乃至……随念……，以清净超人之天眼，见有
情之死生，知有情随业而受劣、胜、好色、恶色、善趣、恶趣，“嗟夫!此诸有情者，
成就身恶行，成就语恶行，成就意恶行，诽谤圣者，有邪见，取邪见业，身坏命终
而往生于恶生、恶趣、堕处、地狱。嗟夫!又此诸有情者，成就身善行，成就语善
行，成就意善行，不诽谤圣者，有正见，取正见之业，身坏命终而往生善趣、天世。”
如是以清净超人之天眼，见有情之死生，不知有情随业而受劣、胜、好色、恶色、
善趣、恶趣之比丘。彼者此分不圆满。彼当念：“云何我得有信有戒，有多闻而
为法说者，以众为境界，无畏无于众中说法，为持律者，随念种种之宿住……乃至
……随念……，以清净超人之天眼，……乃至……知有情随业而受劣、胜、好色、
恶色、善趣、恶趣?”而圆满此分。诸比丘!比丘若有信有戒，有多闻而为法说者，
以众为境界，无畏而众中说法，为持律者，随念种种之宿住……乃至……随念
……，以清净超人之天眼，……乃至……知有情随业而受劣、胜、好色、恶色、
善趣、恶趣，则而圆满此分。
    诸比丘!有信有戒，有多闻而为法说者，以众为境界，无畏而于众中说法，为
持律者，随念种种之宿念……乃至……随念……以清净超人之天眼，……乃
至……知有情随业而受劣、胜、好色、恶色、善趣、恶趣，非依诸漏尽而于现法
自证知无漏之心解脱、慧解脱，现证具足而不住之比丘。彼者此分不圆满。彼
当念：“云何我得有信有戒，有多闻而为法说者，以众为境界，无畏而于众中说法，
为持律者，随念种种之宿住……乃至……随念……，以清净超人之天眼，……乃
至……知有情随业而受劣、胜、好色、恶色、善趣、恶趣，依诸漏尽而于现法自
证知无漏之心解脱、慧解脱，现证具足而住?”而圆满此分。诸比丘!比丘若有信
有戒，有多闻而为法说者，以众为境界，无畏而于众中说法，为持律者，随念种
种之宿住……乃至……随念……，以清净超人之天眼，……乃至……知有情随业
而受劣、胜、好色、恶色、善趣、恶趣，依诸漏尽而于现法自证知无漏之心解脱、
慧解脱，现证具足而住，则此分圆满。
    诸比丘!成就此十法之比丘，为普端严一切相圆满者。
                                                       第一 功德品毕
      摄颂曰：
         (一)何义、(二)思、(三)戒、(四)所依、(五)阿难、
         (六)三昧、(七)舍利弗、(八)信、(九)寂静、(十)明。


           第二 救护品
      十一 坐卧处
一  诸比丘!五分成就之比丘若能亲附、亲近于五分成就之坐卧处，则不久依诸漏
尽，而于现法自证知无漏之心解脱、慧解脱，现证具足而住。
    诸比丘!何等为比丘五分成就耶?
二 1诸比丘!此处有比丘，有信而信如来之菩提，即：“此世尊是应供、正等觉、
明行足、善逝、世间解、无上士、调御丈夫、天人师、佛、世尊。”少病、少恼而能
平等消化成就腹脏，不过于冷，不过于暖，中庸而堪于精勤。无谄、无诳而于师、
贤者、同梵行者，如实表示自己。发勤而住，断不善法，为具足善法而努力，勇健
坚固，于诸善法而不舍轭。具慧之圣，决择而成就正顺苦尽之生灭慧。
    诸比丘!如是为比丘五分成就。
    诸比丘!复次，何等为坐卧处五分成就耶?
三  诸比丘!此处有坐卧处，不过于远，不过于近，便于往来。昼时少喧闹，夜时
少音声。少虻、蚊、风、热、蛇之触。又，若能住于其坐卧处，则劳苦少而得衣、
食、坐卧具、病药、资具。又，长老比丘住其坐卧处，多闻而通阿含，持法，持律，
持摩夷(本母)，于此，时时亲近请问而言：“大德!此为云何，此义为云何?”彼等
具寿者为其开示所未开，显示所未显，于种种疑惑之法除疑惑。
    诸比丘!如是为坐卧处五分成就。
    诸比丘!若五分成就之比丘亲附、亲近于五分成就之坐卧处，则不久依诸漏尽，
于现法而自证知无漏之心解脱、慧解脱，现证具足而住。

注1 参照五集第一三五经(汉译南传大藏经第二十一卷一五四页)。

      十二 分
一  诸比丘!若舍弃五分，而能成就五分之比丘，于此法、律则称之为独存、梵行
已住、最上人。
    诸比丘!云何为比丘舍弃五分耶?
二  诸比丘!此处有比丘，断欲贪，断嗔恚，断惛眠，断掉悔，断犹豫。
    诸比丘!如是为比丘舍弃五分。
    诸比丘!云何为比丘成就五分耶?
三  诸比丘!此处有比丘，成就无学之戒蕴，成就无学之定蕴，成就无学之慧蕴，
成就无学之解脱蕴，成就无学之解脱智见蕴。
    诸比丘!如是为比丘成就五分。
    诸比丘!若舍弃五分而能成就五分之比丘，于此法、律则称之为独存、梵行
已住、最上人。
          息断欲贪与嗔恚
          惛眠掉举与犹豫
          具足无学戒定慧
          解脱与智之比丘
          弃五分成就五分
          以此之法乃至律
          可称之名为独存
      十三 结
一  诸比丘!有十结。何等为十结耶?
二  即：五顺下分结与五顺上分结。
    何等为五顺下分结1耶?
三  即：有身见、疑惑、戒禁取、欲贪、嗔恚。
    此为五顺下分结。
    何等为五顺上分结2耶?
四  即：色贪、无色贪、慢、掉举、无明。
    此为五顺上分结。
    诸比丘!此为十结。

注1 九集六十七经。
  2 九集七十经。

      十四 心荒芜1
一  诸比丘!比丘、比丘尼者，若未断五种心荒芜，未截五种心缚者，则昼夜来到，
善法之损灭是可预期，不可预期增长。
    云何为未断五种心荒芜耶?
二  诸比丘!此处有比丘，疑、惑、不信解、不净信其师。诸比丘!比丘若疑、惑、
不信解、不净信其师，其心则不倾于炽然、勤修、当行、精勤；其心若不倾于炽然、
勤修、常行、精勤者，则彼乃未断第一之心荒芜。
三  诸比丘!复次有比丘，疑、惑、不信解、不净信其法。诸比丘!比丘若疑、
惑、不信解、不净信其法，其心则不倾于炽然、勤修、常行、精勤；其心若不倾于
炽然、勤修、常行、精勤者，则彼乃未断第二之心荒芜。
    诸比丘!复次有比丘，疑、惑、不信解、不净信其僧。诸比丘!比丘若
疑、惑、不信解、不净信其僧，其心则不倾于炽然、勤修、常行、精勤；其心若不
倾于炽然、勤修、常行、精勤者，则彼乃未断第三之心荒芜。
    诸比丘!复次有比丘，疑、惑、不信解、不净信其学。诸比丘!比丘若
疑、惑、不信解、不净信其学，其心则不倾于炽然、勤修、常行、精勤；其心若不
倾于炽然、勤修、常行、精勤者，则彼乃未断第四之心荒芜。
    诸比丘!复次有比丘，怒、不欢、心激、荒于同梵行者。诸比丘!比丘若怒、
不欢、心激、荒于同梵行者，其心则不倾于炽然、勤修、常行、精勤；其心若不倾
于炽然、勤修、当行、精勤者，则彼乃未断第五种心荒芜。
    若如是者，则未断五种心荒芜。
    云何为未截五种心缚耶?
四  诸比丘!此处有比丘，于欲而不离贪，不离欲，不离爱，不离渴，不离恼，不
离渴爱。诸比丘!比丘若于欲而不离贪，不离欲，不离爱，不离渴，不离恼，不离
渴爱，其心则不倾于炽然、勤修、常行、精勤；其心若不倾于炽然、勤修、常行、
精勤者，则彼乃未截第一之心缚。
五  诸比丘!复次有比丘，于身而不离贪，不离欲，不离爱，不离渴，不离恼，不
离渴爱。诸比丘!比丘若于身而不离贪，不离欲，不离爱，不离渴，不离恼，不离
渴爱，其心则不倾于炽然、勤修、常行、精勤；其心若不倾于炽然、勤修、常行、
精勤者，则彼乃未截第二之心缚。
    诸比丘!复次有比丘，于色而不离贪，不离欲，不离爱，不离渴，不离恼，
不离渴爱。诸比丘!比丘若于色而不离贪，不离欲，不离爱，不离渴，不离恼，不
离渴爱，其心则不倾于炽然、勤修、常行、精勤；其心若不倾于炽然、勤修、常行、
精勤者，则彼乃未截第三之心缚。
    诸比丘!复次有比丘，随欲而食满腹已，耽于卧乐、倚乐、睡眠乐而住。诸
比丘!比丘若随欲而食满腹已，耽于卧乐、倚乐、睡眠乐而住，其心则不倾于炽然、
勤修、常行、精勤；其心若不倾于炽然、勤修、常行、精勤者，则彼乃未截第四之
心缚。
    诸比丘!复次有比丘，誓愿随一之天众而行梵行，为“我依此戒、禁、苦行、
梵行而为天或随一天”。诸比丘!比丘若誓愿随一之天众而行梵行，为“我依此戒、
禁、苦行、梵行而为天或随一天”，其心则不倾于炽然、勤修、常行、精勤；其心若
不倾于炽然、勤修、常行、精勤者，则彼乃未截第五种心缚。
    若如是者，则未截五种心缚。
    诸比丘!比丘、比丘尼者若未断此五种心荒芜，未截此五种心缚，则昼夜来到，
善法之损减是可预期，不可预期增长。诸比丘!譬如月于黑分，昼夜来到，则
色损减，圆损减，光损减，广袤损减。诸比丘!如是，比丘、比丘尼若未断此五种
心荒芜，未截此五种心缚，则昼夜来到，善法之损减是可预期，不可预期增长。
六  诸比丘!比丘、比丘尼者若已断此五种心荒芜，已截五种心缚，则昼夜来到，
善法之增长是可预期，不可预期损减。
    云何为已断五种心荒芜耶?
七  诸比丘!此处有比丘，对师不疑、不惑、信解、净信。诸比丘!比丘若对师不
疑、不惑、信解、净信，其心则倾于炽然、勤修、常行、精勤；其心若倾于炽然、
勤修、常行、精勤者，则彼已断第一之心荒芜。
八  诸比丘!复次有比丘，对法不疑、不惑、信解、净信。诸比丘!比丘若对法不
疑、不惑、信解、净信，其心则倾于炽然、勤行、常行、精勤；其心若倾于炽然、
勤修、常行、精勤者，则彼已断第二之心荒芜。
    诸比丘!复次有比丘，对僧不疑、不惑、信解、净信。诸比丘!比丘若对僧不
疑、不惑、信解、净信，其心则倾于炽然、勤修、常行、精勤；其心若倾于炽然、
勤修、常行、精勤者，则彼已断第三之心荒芜。
    诸比丘!复次有比丘，对学不疑、不惑、信解、净信。诸比丘!比丘若对学
不疑、不惑、信解、净信，其心则倾于炽然、勤修、常行、精勤；其心若倾于炽然、
勤修、常行、精勤者，则彼已断第四之心荒芜。
    诸比丘!复次有比丘，对于同梵行者不怒、欢喜、不心激、不荒。诸比丘!
比丘若对于同梵行者不怒、欢喜、不心激、不荒，其心则倾于炽然、勤修、常行、
精勤；其心若倾于炽然、勤修、常行、精勤者，则彼已断第五种心荒芜。
    若如是，则已断五种心荒芜。
    云何为已善截五种心缚耶?
九  诸比丘!此处有比丘，于欲而离贪、离欲、离爱、离渴、离恼、离渴爱。诸比
丘!比丘若于欲而离贪、离欲、离爱、离渴、离恼、离渴爱，其心则倾于炽然、勤
修、常行、精勤；其心若倾于炽然、勤修、常行、精勤者，则彼已善截第一之心缚。
一0  诸比丘!复次有比丘，于身而离贪、离欲、离爱、离渴、离恼、离渴爱。诸
比丘!比丘若于身而离贪、离欲、离爱、离渴、离恼、离渴爱，其心则倾于炽然、
勤修、常行、精勤：其心若倾于炽然、勤修、常行、精勤者，则彼已善截第二之心
缚。
    诸比丘!复次有比丘，于色而离贪、离欲、离爱、离渴、离恼、离渴爱。诸
比丘!比丘若于色而离贪、离欲、离爱、离渴、离恼、离渴爱，其心则倾于炽然、
勤修、常行、精勤：其心若倾于炽然、勤修、常行、精勤者，则彼已善截第三之心
缚。
    诸比丘!复次有比丘，随欲而食满腹已，不耽于卧乐、倚乐、睡眠乐而住。
    诸比丘!比丘若随欲而食满腹已，不耽于卧乐、倚乐、睡眠乐而住，其心则倾于
炽然、勤修、常行、精勤：其心若倾于炽然、勤修、常行、精勤者，则彼已善截第
四之心缚。
    诸比丘!复次有比丘，誓愿随一之天众而行梵行，不为“我依此戒、禁、苦行、
梵行而为天或随一天。”诸比丘!比丘若誓愿随一之天众而行梵行，不为“我依此戒、
禁、苦行、梵行而为天或随一天”，其心则倾于炽然、勤修、常行、精勤。其心若倾
于炽然、勤修、常行、精勤者，则彼已善截第五种心缚。
    若如是，则已善截五种心缚。
    诸比丘!比丘、比丘尼者若已断此五种心荒芜，善截此五种心缚，则昼夜来到，
善法之增长是可预期，不可预期损减。诸比丘!譬如月于白分，昼夜来到，则
色增长，圆增长，光增长，广袤增长。诸比丘!如是，比丘、比丘尼若已断此五种
心荒芜，善截此五种心缚，则昼夜来到，善法之增长是可预期，不可预期损减。

注1 五集二百五~二百六经(汉译南传大藏经第二十一卷二四一页)九集七十一~七十二经
    (本卷所收)。

      十五 不放逸
一  诸比丘!于诸种无足、二足、四足、多足、有色、无色、有想、无想、非想非
非想之有情，说如来、应供、正等觉者为最上。诸比丘!如是，一切之善法以不放
逸为根，趣于不放逸，说不放逸为彼诸法中之最上。
二  诸比丘!譬如一切以步行为生类之足迹者能摄于象迹，说象迹为其最上，此乃
大之故。诸比丘!如是，一切之善法以不放逸为根，趣于不放逸，说不放逸为彼诸
法中之最上。
    诸比丘!譬如一切重阁之重檐者向于屋顶，趣于屋顶，集于屋顶，说屋顶为其
最上。诸比丘!如是，一切之善法以不放逸为根，趣于不放逸，说不放逸为彼诸法
中之最上。
    诸比丘!譬如诸根香之中，说随时檀为其最上。诸比丘!如是，一切之善法
以不放逸为根，趣于不放逸，说不放逸为彼诸法中之最上。
    诸比丘!譬如诸核香之中，说赤檀为其最上。诸比丘!如是一切之善法以不
放逸为根，趣于不放逸，说不放逸为彼诸法中之最上。
    诸比丘!如诸华香之中，说夏生花为其最上。诸比丘!如是一切之善法以不
放逸为根，趣于不放逸，说不放逸为彼诸法中之最上。
    诸比丘!譬如一切之小王者随属于转轮王，说转轮王为其最上。诸比丘!如是
一切之善法以不放逸为根，趣于不放逸，说不放逸为彼诸法中之最上。
    诸比丘!譬如一切星辰之光明者不足于月光之十六分之一，说月光为其最上。
    诸比丘!如是一切之善法即以不放逸为根，趣于不放逸，说不放逸为彼诸法中之
最上。
    诸比丘!譬如秋时，空豁无云之时，日升于苍天，除一切虚空之闇冥，辉热而
照。诸比丘!如是一切之善法以不放逸为根，趣于不放逸，说不放逸为彼诸法中
之最上。
    诸比丘!譬如一切之大河、恒河、夜摩那河、阿夷罗跋提河、舍劳浮河、摩企
河向于海，趣于海，注于海，入于海，说海为其最上。诸比丘!如是，一切之善法
以不放逸为根，趣于不放逸，说不放逸为彼诸法中之最上。
      十六 应请1
一  诸比丘!十种补特伽罗者，为应请、极应请、应供施、应合掌、世间之无上福
田。何等为十耶?
二  即：如来应供正等觉者、独觉、俱分解脱者、慧解脱者、身证者、见至者、信
解者、随法行者、随信行者、向种姓者。
    诸比丘!此十种补特伽罗者，为应请、极应请、应供施、应合掌、世间无上
之福田。

注1 参照七集第十四经(汉译南传大藏经第二十二卷一七三页)、九集第十经(本卷所收)等。

      十七 救护1 (一)
一  诸比丘!有救护而可住，不可不救护。不救护而住是苦。诸比丘!有十种救护
法。何等为十耶?
二  诸比丘!此处有比丘，具戒，能防护波罗提木叉之律仪，具足行、所行前住，
于见微小之罪而怖畏，受持而学学处。诸比丘!比丘者，具戒，能防护波罗提木叉
之律仪，具足行、所行前住，于见微小之罪而怖畏，受持而学学处者，此乃救护
之法。
三  诸比丘!复次有比丘，多闻而受持所闻，积集所闻，如所宣说之初善、中善、
后善及文、义具足之诸法，纯一、圆满、清净之梵行，多闻受持诸法，以言而通利，
以意而观察，以见善通达。诸比丘!比丘者，多闻而受持所闻，积集所闻，如所
宣说之初善、中善、后善及文、义具足之诸法，纯一、圆满、清净之梵行，多闻受
持诸法，以言而通利，以意而观察，以见善通达者，此乃救护之法。
四  诸比丘!复次有比丘，有善友、善朋、善辈。诸比丘!比丘者，有善友、善朋、
善辈者，此乃救护之法。
五  诸比丘!复次有比丘，从顺而成就从顺之法，堪忍而善受教诫。诸比丘!比丘
者，从顺而成就从顺法，堪忍而善受教诫者，此乃救护之法。
六  诸比丘!复次有比丘，于同梵行者贵贱之事业，能于此不懈怠，于此成就所应
之思量，能作能认。诸比丘!比丘者，于同梵行者贵贱之事业，能于此不懈怠，
于此成就所应之思量，能作能认者，此乃救护之法。
七  诸比丘!复次有比丘，乐法，爱语，于胜法、胜律而有广大之胜喜。诸比丘!
比丘者，乐法，受语，于胜法、胜律而有广大之胜喜者，此乃救护之法。
八  诸比丘!复次有比丘，发勤而信，断不善法，为具足善法而努力，勇健坚固，
于诸善法不舍其轭。诸比丘!比丘者，发勤而住，断不善法，为具足善法而努力，
勇健坚固，于诸善法而不舍其轭者，此乃救护之法。
九  诸比丘!复次有比丘，以任何之衣、食、坐卧具、病药、资具皆满足。诸比丘!
比丘者，以任何之衣、食、坐卧具、病药、资具皆满足者，此乃救护之法。
一0  诸比丘!复次有比丘，有念，成就最胜之念慧，忆念随念久远以前之所作，
久远以前之所说。诸比丘!比丘者，有念，成就最胜之念慧，忆念随念久远以前之
所作，久远以前之所说者，此乃救护之法。
一一  诸比丘!复次有比丘，有慧，圣决择而成就正顺苦尽之生灭慧。诸比丘!比
丘者，有慧，圣决择而成就正顺苦尽之生灭慧者，此乃救护之法。
    诸比丘!有救护而可住，不可不救护。不救护而住是苦。诸比丘!此乃十种救
护之法。

注1 参照本经及次经、汉译中阿含(大正藏一、五七七b)。

      十八 救护(二)
一  诸比丘!有救护而可住，不可不救护。不救护而住是苦。诸比丘!有十种救护
之法。何等为十耶?
二  诸比丘!此处有比丘，具戒，能防护波罗提木叉之律仪，具足行、所行而住，
于见微小之罪而怖畏，受持而学学处。谓：“嗟夫!此比丘是具戒者，能防护波罗
提木叉之律仪，具足行、所行而住，于见微小之罪而怖畏，受持而学学处”，长老比
丘亦思此为可谈可教诫之人，中位比丘亦思此为可谈可教诫之人，新参比丘亦思
此为可谈可教诫之人。彼若能哀愍于长老比丘，能哀愍于中位比丘，能哀愍于新参
比丘者，善法增长是可预期，不可预期损灭。此乃救护之法。
三  诸比丘!复次有比丘，多闻而受持所闻，积集所闻，如所宣说之初善、中善、
后善及文、义具足之诸法，纯一、圆满、清净之梵行，多闻诸法而受持，以言而通
利，以意而观察，以见善通达。而谓：“嗟夫!此比丘是多闻而受持所闻，积集所
闻，如所宣说之初善、中善、后善及文、义具足之诸法，纯一、圆满、清净之梵行，
多闻诸法而受持，以言而通利，以意而观察，以见善通达”，长老比丘亦思此为可谈
可教诫之人，中位比丘亦思此为可谈可教诫之人，新参比丘亦思此为可谈可教
诫之人。彼若能哀愍于长老比丘，能哀愍于中位比丘，能哀愍于新参比丘，善法增
长是可预期，不可预期损灭。此乃救护之法。
四  诸比丘!复次有比丘，有善友、善朋、善辈。谓：“嗟夫!此比丘有善友、善朋、
善辈”，长老比丘亦思此为可谈可教诫之人，中位比丘亦思此为可谈可教诫之人，
新参比丘亦思此为可谈可教诫之人。彼若能哀愍于长老比丘，能哀愍于中位比丘，
能哀愍于新参比丘，善法增长是可预期，不可预期损减。此乃救护之法。
五  诸比丘!复次有比丘，从顺而成就从顺之法，堪忍而善受教诫。而谓：“嗟夫!
此比丘是从顺而成就从顺之法，堪忍而善受教诫”，长老比丘亦思此为可谈可教诫之
人，中位比丘亦思此为可谈可教诫之人，新参比丘亦思此为可谈可教诫之人。
彼若能哀愍于长老比丘，能哀愍于中位比丘，能哀愍于新参比丘，善法增长是可预
期，不可预期损减。此乃救护之法。
六  诸比丘!复次有比丘，于同梵行者贵贱之事业，于此能不懈怠，于此成就所应
之思量，能作，善调。而谓：“嗟夫!此比丘是于同于梵行者贵贱之事业，于此能不
懈怠，于此成就所应之思量，能作，能调”，长老比丘亦思此为可谈可教诫之人，中
位比丘亦思此为可谈可教诫之人，新参比丘亦思此为可谈可教诫之人。彼若能
哀愍于长老比丘，能哀愍于中位比丘，能哀愍于新参比丘，善法增长是可预期，不
可预期损减。此乃救护之法。
七  诸比丘!复次有比丘，乐法，受语，于胜法、胜律而有广大之胜喜。而谓：“嗟
夫!此比丘是乐法，受语，于胜法、胜律而有广大之胜喜”，长老比丘亦思此为可谈
可教诫之人，中位比丘亦思此为可谈可教诫之人，新参比丘亦思此为可谈可教
诫之人。彼若能哀愍于长老比丘，能哀愍于中位比丘，能哀愍于新参比丘，善法增
长是可预期，不可预期损减。此乃救护之法。
八  诸比丘!复次有比丘，发勤而住，断不善法，为具足善法而努力，勇健坚固，
于诸善法不舍其轭。而谓：“嗟夫!此比丘者发勤而住，断不善法，为具足善法而势
力，勇健坚固，于诸善法而不舍其轭”，长老比丘亦思此为可谈可教诫之人，中位比
丘亦思此为可谈可教诫之人，新参比丘亦思此为可谈可教诫之人。彼若能哀愍
于长老比丘，能哀愍于中位比丘，能哀愍于新参比丘，善法增长是可预期，不可预
期损减。此乃救护之法。
九  诸比丘!复次有比丘，即使以任何之衣、食、坐卧具、病药、资具皆满足。而
谓：“嗟夫!此比丘是以任何之衣、食、坐卧具、病药、资具皆满足”，长老比丘亦
思此为可谈可教诫之人，中位比丘亦思此为可谈可教诫之人，新参比丘亦思此
为可谈可教诫之人。彼若能哀愍于长老比丘，能哀愍于中位比丘，能哀愍于新参比
丘，善法增长是可预期，不可预期损减。此乃救护之法。
一0  诸比丘!复次有比丘，有念，成就最胜之念慧，忆念随念久远以前之所作，
久远以前之所说。谓：“嗟夫!此比丘者有念，成就最胜之念慧，忆念随念久远以前
之所作，久远以前之所说”，长老比丘亦思此为可谈可教诫之人，中位比丘亦思此
为可谈可教诫之人，新参比丘亦思此为可谈可教诫之人。彼若能哀愍于长老比丘，
能哀愍于中位比丘，能哀愍于新参比丘，善法增长是可预期，不可预期损减。
此乃救护之法。
一一  诸比丘!复次有比丘，有慧，圣决择而成就正顺苦尽之生灭慧，而谓：“嗟夫!
此比丘者有慧，圣决择而成就正顺苦尽之生灭慧”，长老比丘亦思此为可谈可教诫之
人，中位比丘亦思此为可谈可教诫之人，新参比丘亦思此为可谈可教诫之人。
彼若能哀愍于长老比丘，能哀愍于中位比丘，能哀愍于新参比丘，善法增长是可预
期，不可预期损减。此乃救护之法。
    诸比丘!有救护而可住，不可不救护。不救护而住是苦。诸比丘!此乃十种救
护之法。
      十九 圣居1 (一)
一  诸比丘!有十种圣者之居处，圣者曾住，现住，当住。何等为十耶?
二  诸比丘!此处有比丘，已除五分，成就六分，守护一事，具足四依，除遣各别
之谛，舍弃寻觅，思惟无浊，身行轻利，善心解脱，善慧解脱。
    诸比丘!此十种圣者之居处，圣者曾住，现住，当住。

注1 本经及次经汉译增一阿含(大正藏二．七七五c)。

      二十 圣居(二)
一  尔时，世尊在俱卢国剑摩沙之俱卢村。世尊于此告诸比丘言：
    “诸比丘!”
    “大德!”
    彼诸比丘回答世尊。世尊曰：
二  “诸比丘!有十种圣者之居处，圣者曾住，现住，当住。何等为十耶?
三  诸比丘!此处有比丘，已除五分，成就六分，守护一事，具足四依，除遣各别
之谛，舍弃寻觅，思惟无浊，身行轻利，善心解脱，善慧解脱。
    诸比丘!云何为比丘已除五分耶?
四  诸比丘!此处有比丘，断欲贪，断嗔恚，断惛眠，断掉悔，断犹豫。
    诸比丘!若如是，比丘为已除五分。
    诸比丘!复次，云何比丘成就六分耶?
五  诸比丘!此处有比丘，以眼见色而不喜、不忧、舍、正念正知而住。以耳闻声
而不喜、不忧、舍、正念正知而住。以鼻嗅香而不喜、不忧、舍、正念正知而
住。以舌尝味而不喜、不忧、舍、正念正知而住。以身触所触而不喜、不忧、
舍、正念正知而住。以意识法而不喜、不忧、舍、正念正知而住。
    诸比丘!若如是，比丘为成就六分。
    诸比丘!复次，云何为比丘守护一事耶?
六  诸比丘!此处有比丘，成就念护之心。
    诸比丘!若如是，比丘为守护一事。
    诸比丘!复次，云何为比丘具足四依耶?
七  诸比丘!此处有比丘，计量而亲近一事，计量而堪忍一事，计量而舍离一事，
计量而除遣一事。
    诸比丘!若如是，比丘为具足四依。
    诸比丘!云何比丘为除遣各别之谛耶?
八  诸比丘!此处有比丘，种种沙门、婆罗门之种种各别之谛，即：世间是常，世
间是无常，世间是有边，世间是无边，命即是身，命与身是异，如来死后是有，如
来死后是无，如来死后是有而无，如来死后是非有非无，将一切袪除、除遣、舍、
吐、离、断、舍弃。
    诸比丘!若如是，比丘为除遣各别之谛。
    诸比丘!云何为比丘舍弃寻觅耶?
九  诸比丘!此处有比丘，断欲寻觅，断有寻觅，灭梵行寻觅。
    诸比丘!若如是，比丘为舍弃寻觅。
    诸比丘!云何为比丘思惟无浊耶?
一0  诸比丘!此处有比丘，断欲思惟，断嗔思惟，断害思惟。
    诸比丘!若如是，比丘为思惟无浊。
    诸比丘!云何为比丘身行轻利耶?
一一  诸比丘!此处有比丘，为断乐断苦之故，及先已灭忧与喜故，为不苦不乐而
舍念清净，具足第四静虑而住。
    诸比丘!若如是，比丘为身行轻利。
    诸比丘!云何为比丘善心解脱耶?
一二  诸比丘!此处有比丘，从贪而心解脱，从嗔而心解脱，从痴而心解脱。
    诸比丘!若如是，比丘为善心解脱。
    诸比丘!云何为比丘善慧解脱耶?
一三  诸比丘!此处有比丘，了知“我已断贪，折根，如无根之多罗树，令归于灭无，
为未来不生之法”，了知“我已断嗔，折根，如无根之多罗树，令归于灭无，为未来
不生之法”，了知“我已断痴，析根，如无根之多罗树，令归于灭无，为未来不生之
法。”
    诸比丘!若如是，比丘为善慧解脱。
一四  诸比丘!于过去世，住于圣者居处之诸圣者，彼等皆住于此十种圣者之居处。
    诸比丘!于未来世，当住于圣者居处之诸圣者，彼等皆当可住于此十种圣者之居处。
    诸比丘!现在，住于圣者居处之诸圣者，彼等皆住于此十种圣者之居处。
    诸比丘!有此十圣者之居处，圣者曾住，现住，当住。”
                                                       第二 救护品毕
      摄颂曰：
         (一)坐卧处、(二)分、(三)结、(四)荒芜、(五)不放逸、
         (六)应请、(七~八)二救护、(九~一0)二圣居。

             第三 大品
      二十一 师子1
一  诸比丘!兽王师子于晡时出居处，出居处而奋迅，奋迅而普观四方，普观四方
而三度师子吼，三度师子吼为求食而出。何以故耶?不害迷道之小有情。诸比丘!
所谓师子者，此乃如来、应供、正等觉者之增上语。诸比丘!如来于众中说法，此
乃彼之师子吼。诸比丘!如来有如来十力，如来成就此力而自称胜群处，于众中作
师子吼，转梵轮。何等为十耶?
二  诸比丘!此处如来者，如实了知处为处，非处为非处。诸比丘!如来如实了知
处为处，非处为非处，此乃如来之如来力。如来依此力而自称胜群处，于众中作师
子吼，转梵轮。
三  诸比丘!复次，如来者如实了知过去、未来、现在受业异熟之因缘。诸比丘!
如来如实了知过去、未来、现在受业异熟之因缘者，此乃如来之如来力。如来依此
力而自称胜群处，于众中作师子吼，转梵轮。
四  诸比丘!复次，如来者如实知偏行趣。诸比丘!如来如实知偏行趣者，此乃如
来之如来力。如来依此力而自称胜群处，于众中作师子吼，转梵轮。
五  诸比丘!复次，如来者如实知多界种种界世间。诸比丘!如来如实知多界种种
界世间者，此乃如来之如来力。如来依此力而自称胜群处，于众中作师子吼，转梵
轮。
六  诸比丘!复次，如来者如实知有情之种种胜解。诸比丘!如来如实知有情之种
种胜解者，此乃如来之如来力。如来依此力而自称胜群处，于众中作师子吼，转梵
轮。
七  诸比丘!复次，如来者如实知他有情、他人之根上下。诸比丘!如来者如实知
他有情、他人之根上下者，此乃如来之如来力。如来依此力而自称胜群处，于众中
作师子吼，转梵轮。
八  诸比丘!复次，如来者如实知静虑、解脱、等持、等至之杂染、清净、出离。
    诸比丘!如来如实知静虑、解脱、等持、等至之杂染、清净、出离者，此乃如来之
如来力。如来依此力而自称胜群处，于众中作师子吼，转梵轮。
九  诸比丘!复次，如来者随念种种之宿住，即：一生、二生、三生、四生、五生、
十生、二十生、三十生、四十生、五十生、百生、千生、百千生、多坏劫、多成劫、
多成坏劫，而谓“在彼处，我名如是，姓如是，种姓如是，食如是，受乐苦如是，寿
限如是，从彼处没而往生于彼处；在彼处，名如是，姓如是，种姓如是，食如是，
受乐苦如是，寿限如是，从彼处没而来生于此处。”如是随念种种之宿住、其相、状。
    诸比丘!如来随念种种之宿住……乃至……者，此乃如来之如来力，如来依此力而
自称胜群处，于众中作师子吼，转梵轮。
一0  诸比丘!复次，如来者以清净超人之天眼，见有情之生死，知有情随业受劣、
胜、好色、恶色、善趣、恶趣，而谓“嗟夫!此诸有情者成就身恶行，成就语恶行，
成就意恶行，诽谤圣者，有邪见，受邪见之业，身坏命终而往生于恶生、恶趣、堕
处、地狱。嗟夫!又此诸有情是成就身善行，成就语善行，成就意善行，不诽谤圣
者，有正见，受正见之业，身坏命终而往生于善趣、天世。”如是以清净超人之天眼，
见有情之生死，知有情随业受劣、胜、好色、恶色、善趣、恶趣。诸比丘!如来以
清净超人之天眼……乃至……见有情之生死，知有情随业受劣、胜、好色、恶色、
善趣、恶趣者，此乃如来之如来力，如来依此力而自称胜群处，于众中作师子吼，
转梵轮。
一一  诸比丘!复次，如来者依诸漏尽故，于现法自证知无漏之心解脱、慧解脱，
现证具足而住。诸比丘!如来者依诸漏尽，于现法自证知无漏之心解脱、慧解脱，
现证具足而住者，此乃如来之如来力，如来依此力而自称胜群处，于众中作师子吼，
转梵轮。
    诸比丘!此乃如来之如来力，如来依此力而自称胜群处，于众中作师子吼，转
梵轮。

注1 参照无碍解道原典第二卷一七四页(汉译南传大藏经第四十四卷俱存品集九九论)。六集
    第六十四经(汉译南传大藏经第二十二卷一二七页)。汉译增一阿含(大正藏二·七七六
    b)、杂阿含(大正藏二．一八九a)。

      二十二 胜解
一  时，具寿阿难往诣世尊所在之处。至已，礼敬世尊退坐一面。世尊对坐于一面
之具寿阿难言：
二  阿难!资于各各之胜解处而证知、现证诸法者，我于各各如如自说此法而无畏。
依此而行于如如者，乃知有为有，知无为无，知劣为劣，知胜为胜，知有上为有上，
知无上为无上，如如了知如如之所知、所见、所证，欲见、现证此理。阿难!各各
之如实智，此乃诸智中之无上。阿难!我说离此智而更别无上妙之智。阿难!如来
有如来十力，如来成就此力而自称胜群处，于众中作师子吼，转梵轮。何等为十力
耶?
三  阿难!此处如来者，如实知处为处，非处为非处。阿难!如来如实知处为处，
非处为非处者，此乃如来之如来力，依此力而自称胜群处，于众中作师子吼，转梵
轮。
四  阿难!复次，如来者如实知过去、未来、现在之受业异熟因缘。阿难!如来
如实知过去、未来、现在之受业异熟因缘者，此乃如来之如来力，如来依此力而自
称胜群处，于众中作师子吼，转梵轮。
五  阿难!复次，如来者如实知偏行趣。阿难!如来如实知偏行趣者，此乃如来
之如来力，如来依此力而自称胜群处，于众中作师子吼，转梵轮。
六  阿难!复次，如来者如实知多界种种界世间。阿难!如来如实知多界种种界
之世间者，此乃如来之如来力，如来依此力而自称胜群处，于众中作师子吼，转梵
轮。
七  阿难!复次，如来者如实知有情之种种胜解。阿难!如来如实知有情之种种
胜解者，此乃如来之如来力，如来依此力而自称胜解处，于众中作师子吼，转梵轮。
八  阿难!复次，如来者如实知他有情、他人之根上下。阿难!如来如实知他有
情、他人之根上下者，此乃如来之如来力，如来依此力而自称胜群处，于众中作师
子吼，转梵轮。
九  阿难!复次，如来者如实知静虑、解脱、等持、等至之杂染、清净、出离。阿
难!如来如实知静虑、解脱、等持、等至之杂染、清净、出离者，此乃如来之如
来力，如来依此力而自称胜群处，于众中作师子吼，转梵轮。
一0  阿难!复次，如来者随念种种之宿住，即：一生、二生……乃至……随念种
种宿住、其相、状。阿难!如来随念种种宿住，谓：一生、二生……乃至……随
念种种宿住、其相、状者，此乃如来之如来力，如来依此力而自称胜群处，于众中
作师子吼，转梵轮。
一一  阿难!复次，如来以清净超人之天眼，见有情之死生……乃至……知有情随
业受劣、胜、好色、恶色、善趣、恶趣。阿难!如来以清净超人之天眼，见有情之
死生,……乃至……知有情随业受劣、胜、好色、恶色、善趣、恶趣者，此乃如来
之如来力，如来依此力而自称胜群处，于众中作师子吼，转梵轮。
一二  阿难!复次，如来依诸漏尽前于现法自证知现证无漏之心解脱、慧解脱、具
足而住。阿难!如来依诸漏尽而于现法自证知、现证无漏之心解脱、慧解脱具
足而住者，此乃如来之如来力，如来依此力而自称胜群处，于众中作师子吼，转梵
轮。
    阿难!此乃如来之十如来力，如来依此力而自称胜群处，于众中作师子吼，转
梵轮。
      二十三 身
一  诸比丘!法，以身可断，以语不可断。诸比丘!法，以语可断，以身不可断。
    诸比丘!法，以身以语皆不可断，以慧作种种观乃可断。
    诸比丘!何等为法以身可断，以语不可断耶?
二  诸比丘!此处有比丘，以身犯少分之不善。审视此而有智之同梵行者言：“具寿
以身犯少分之不善。愿具寿断身恶行而修习身善行!”接受审视此而有智之同梵行者
所言，断身恶行而修习身善行。
    诸比丘!此称为法以身可断，以语不可断。
    诸比丘!何等为法以语可断，以身不可断耶?
三  诸比丘!此处有比丘，以语犯少分之不善。审视此而有智之同梵行者言：“具寿
以语犯少分之不善。愿具寿断语恶行而修习语善行!”接受审视此而有智之同梵行者
所言，断语恶行而修习语善行。
    诸比丘!此称为法以语可断，以身不可断。
    诸比丘!何等为法以身、语皆不可断，以慧作种种观乃可断耶?
四  诸比丘!贪者以身、语皆不可断，以慧作种种观乃可断。
    诸比丘!嗔者以身、语皆不可断，以慧作种种观乃可断。
    诸比丘!痴者以身、语皆不可断，以慧作种种观乃可断。
    诸比丘!忿者以身、语皆不可断，以慧作种种观乃可断。
    诸比丘!恨者以身、语皆不可断，以慧作种种观乃可断。
    诸比丘!覆者以身、语皆不可断，以慧作种种观乃可断。
    诸比丘!恼者以身、语皆不可断，以慧作种种观乃可断。
    诸比丘!悭者以身、语皆不可断，以慧作种种观乃可断。
    诸比丘!恶嫉者以身、语皆不可断，以慧作种种观乃可断。
    诸比丘!何等为恶嫉耶?
五  诸比丘!此处有居士、居士子，财、谷、金、银丰富。于此有一奴仆、侍者1
思念言：“嗟夫!令此居士、居士子不得财、谷、金、银丰富。”或有沙门、婆罗门，
得衣、食、坐卧具、病药、资具。于此有一沙门、婆罗门而思念言：“嗟夫!令此具
寿不得衣、食、坐卧具、病药、资具。”
    诸比丘!此称为恶嫉。
    诸比丘!恶嫉者以身、语皆不可断，以慧作种种观乃可断。
六  诸比丘!恶欲者以身、语皆不可断，以慧作种种观乃可断。
    诸比丘!何等为恶欲耶?
七  诸比丘!此处有一类者，不信而欲“令我了知有信”，破戒而欲“令我了知具戒”，
少闻而欲“令我了知多闻”，乐聚会而欲“令我了知远离者”，懈怠而欲“令我了知发勤
者”，忘念而欲“令我了知具念”，不入定而欲“令我了知入定”，劣慧而欲“令我了知
具慧”，不漏尽而欲“令我了知漏尽。”
    诸比丘!此称之为恶欲。
    诸比丘!恶欲者以身以语皆不可断，以慧作种种观乃可断。
八  诸比丘!若贪已威伏比丘而存，则可知“此具寿不知无贪，贪乃威伏此具寿而
存。”
    诸比丘!若嗔……痴……忿……恨……覆……恼……悭……恶嫉……恶欲已威
伏比丘而存，则可知“此具寿不知无恶欲，恶欲乃威伏此具寿而存也”。
九  诸比丘!若贪不威伏比丘而存，则可知“此具寿了知无贪，贪乃不威伏此具寿而
存。”
    诸比丘!若嗔……痴……忿……恨……覆……恼……悭……恶嫉……恶欲不威
伏比丘而存，则可知“此具寿了知无恶欲，恶欲乃不威伏此具寿而存也”。

注1 “侍者”。疑原语upavasa有此意义。暂依原注谓：“依止、近住者”而译之。

      二十四 周陀1
一  尔时，具寿摩诃周陀住支提国之萨寒若。具寿摩诃周陀于此告诸比丘言：
    友等诸比丘!
    友!
    彼诸比丘回答具寿摩诃周陀。具寿摩诃周陀言：
二  友等!比丘说智而言：“我知此法，见此法”，若贪已威伏此比丘而住，则可知
    “此具寿不知无贪，贪乃威伏此具寿而住。”
    友等!若嗔……痴……忿……恨……覆……恼……悭……恶嫉……恶欲已威伏
此比丘而住，则可知“此具寿不知无恶欲，恶欲乃威伏此具寿而住。”
三  友等!比丘说修习而言“我已修身，修戒，修心，修慧”，若贪已威伏此比丘而
住，则可知“此具寿不知无贪，贪乃威伏此具寿而住。”
    友等!若嗔……痴……忿……恨……覆……恼……悭……恶嫉……恶欲已威伏
此比丘而住，则可知“此具寿不知无恶欲，恶欲乃威伏此具寿而住。”
四  友等!比丘说智，说修习而言“我知此法，见此法，已修身，修戒，修心，修慧”，
若贪已威伏此比丘而住，则可知“此具寿不知无贪，贪乃威伏此具寿而住。”
    友等!若嗔……痴……忿……恨……覆……恼……悭……恶嫉……恶欲已威伏
此比丘而住，则可知“此具寿不知无恶欲，恶欲乃威伏此具寿而住。”
五  友等!譬如人贫穷而说富裕，无财而说有财，无资而说有资，若有生用财富、
财、谷、金、银之机会则不得出与。则此人知“此具寿贫穷而说富裕”“此具寿无财而
说有财”“此具寿无资而说有资。”何以故耶?此具寿若有生用钱财，若出财、谷、金、
银之机会则不得出与。
    友等!如是，比丘说智，说修习而言“我知此法，见此法，已修身，修戒，修心，
修慧”，若贪已威伏此比丘而住，则可知“此具寿不知无贪，贪乃威伏此具寿而住。”
    友等!若嗔……痴……忿……恨……覆……恼……悭……恶嫉……恶欲已威伏
此比丘而住，则可知“此具寿不知无恶欲，恶欲乃威伏此具寿而住。”
六  友等!比丘说有智而言“我知此法，见此法”，若贪不威伏此比丘而住，则可知
“此具寿了知无贪，贪不威伏此具寿而住。”
    友等!若嗔……痴……忿……恨……覆……恼……悭……恶嫉……恶欲不威伏
此比丘而住，则可知“此具寿了知无恶欲，恶欲不威伏此具寿而住。”
七  友等!比丘说修习而言“我已修身，修戒，修心，修慧”，若贪不威伏此比丘而
住，则可知“此具寿了知无贪，贪不威伏此具寿而住。”
    友等!若嗔……痴……忿……恨……覆……恼……悭……恶嫉……恶欲不威伏
此比丘而住，则可知“此具寿了知无恶欲，恶欲不威伏此具寿而住。”
八  友等!比丘说智，说修习而言“我知此法，见此法，已修身，修戒，修心，修慧”，
若贪不威伏此比丘而住，则可知“此具寿了知无贪，贪不威伏此具寿而住。”
    友等!若嗔……痴……忿……恨……覆……恼……悭……恶嫉……恶欲不威伏
此比丘而住，则可知“此具寿了知无恶欲者，恶欲不威伏此具寿而住。”
九  友等!譬如人富裕而说富裕，有财而说有财，有资而说有资，若有生用财富、
财、谷、金、银之机会而与，人知此“此具寿富裕而说富裕”此具寿者有财而说有财”
“此具寿有资而说有资。”何以故耶?此具寿者若有生财富、财、谷、金、银之机会
而与。
    友等!如是，比丘说智，说修习而言“我知此法，见此法，已修身，修戒，修心，
修慧”，若贪不威伏此比丘而住，则可知“此具寿了知无贪，贪不威伏此具寿而住。”
    友等!若嗔……痴……忿……恨……覆……恼……悭……恶嫉……恶欲不威伏
此比丘而住，则可知“此具寿了知无恶欲，恶欲不威伏此具寿而住。”

注1 汉译中阿含九十(大正藏一．五七二c)

      二十五 偏处1
一  诸比丘!有十种偏处，何等为十耶?
二  一者了解地偏，于上、下、傍是无二、无量。
    一者了解水偏，于上、下、傍是无二、无量。
    一者了解火偏，于上、下、傍是无二、无量。
    一者了解风偏，于上、下、傍是无二、无量。
    一者了解青偏，于上、下、傍是无二、无量。
    一者了解黄偏，于上、下、傍是无二、无量。
    一者了解赤偏，于上、下、傍是无二、无量。
    一者了解白偏，于上、下、傍是无二、无量。
    一者了解空偏，于上、下、傍是无二、无量。
    一者了解识偏，于上、下、傍是无二、无量。
    诸比丘!此为十种偏处。

注1 集异门足论卷二十(大正藏二六·四四七a)、荻原博士梵汉对译佛教辞典七二．一
    ~一二

      二十六 迦梨1
一  尔时，具寿摩诃迦旃延住阿槃提国拘罗罗&#22338;之波楼多山中。时，有拘罗罗&#22338;之
优婆夷迦梨，到具寿摩诃迦旃延之处。至已，礼敬具寿摩诃迦旃延而坐一面。坐于
一面之拘罗罗&#22338;优婆夷迦梨，对具寿摩诃迦旃延言：
二  大德!世尊于童女所问中说2：
    逮得义心寂
    降伏喜悦军
    独受静思乐
    故无伴世间
    我皆无伴党
    大德!世尊所略说之义，云何广解耶?
三  姊!有一类沙门、婆罗门，以地偏等至为最胜义。姊!世尊以地偏等至为最胜
证知，世尊证知而见本3、见过患、见出离、见道非道智。彼了知本见因、过患见
因、出离见因、道非道智见因等故为义之逮得、心之寂灭。
    姊!有一类沙门、婆罗门者，以水偏等至……火偏等至……风偏等至……青偏
等至……黄偏等至……赤偏等至……白偏等至……空偏等至……识偏等至为最胜
义。姊!世尊以识偏等至为最胜而皆证知，世尊证知见本、见过患、见出离、见道
非道智。彼了知本见因、过患见因、出离见因、道非道智见因等故为义之逮得、
心之寂灭。姊!如是，世尊于童女所问中说：
    逮得义心寂
    降伏喜悦军
    独受静止乐
    故无伴世间
    我皆无伴党
如是广解世尊所略说之义。

注1 汉译杂阿含二0．一三(大正藏二·一四三a)。
  2 出相应部原典第一卷一二六页(汉译南传大藏经第十二卷二一0页(以下省略)。
  3 “本”。异本作尝味(assadam)为非，于原注“本”释集苦灭道四谛：“过患、”“出离”、
    “道、非道智”。

      二十七 大问(一)1
一  尔时，世尊住舍卫国祇树给孤独园。时，众多比丘于清晨时，著下衣，持钵、
衣，欲入舍卫城乞食。时，彼诸比丘思念：“入舍卫城乞食，尚且过早。我等宜至外
道修行者之园。”时，彼诸比丘即往外道修行者之园。至已，与彼诸外道修行者相俱
交谈庆慰，欢喜铭感之语已坐于一面。坐于一面之时，彼诸外道修行者对彼诸比丘
言：
二  友等!沙门瞿昙对诸弟子说法而言：“诸比丘!汝等应证知一切法!应将一切
法数数证知而住!”。友等!我等亦对诸弟子说法而言：“友等!汝等应证知一切
法!应将一切法数数证知而住!”友等!于此处，沙门瞿昙与我等，对于说法与说
法，教诫与教诫，有何差别、有何持相、有何相异耶?
三  时，彼诸比丘者对彼诸外道修行者之所说，既不欢喜亦不非难。不欢喜不非难，
即从座起而去，言：“唯于世尊座前了知此所说之义。”时，彼诸比丘即于舍卫城乞
食，食后，自乞食而还，往诸世尊所在之处。至已，礼敬世尊退坐一面。坐于一面
之彼诸比丘白世尊言：
四  大德!于此我等于清晨时，著下衣，持钵、衣，欲入舍卫城乞食。大德!时，
我等乃思念：“欲入舍卫城乞食，尚且过早，我等宜往外道修行者之园。”大德!时，
我等乃至外道修行者之园。至已，与彼诸外道修行者相俱交谈庆慰，欢喜铭感之语，
已坐于一面。大德!坐于一面时，彼诸外道修行者对我等而言：“友等!沙门瞿昙对
诸弟子说法而言：’诸比丘!汝等应证知一切法!应将一切法数数证知而住!。‘友
等!我等亦对诸弟子说法而言：”友等!汝等应证知一切法!应将一切法数数证知
而住!‘友等!于此，沙门瞿昙与我等，对于说法与说法，教诫与教诫，有何差别、
有何持相、有何相异耶?’。大德!时，我等乃对彼诸外道修行者之所说，既不欢喜
亦不非难。不欢喜不非难，即从座起而去，言：“唯于世尊座前了知此所说之义。”
五  诸比丘!若外道修道者如是所说，应当言：“一问、一说、一答，二问、二说、
二答，三问、三说、三答，四问、四说、四答，五问、五说、五答，六问、六说、
六答，七问、七说、七答，八问、八说、八答，九问、九说、九答，十问、十说、
十答。”诸比丘!如是所问，外道修行者不能回答，复更堕困惑。何以故耶?诸比丘!
彼已非其境界。诸比丘!我于天、魔、梵世、沙门、天人、众生，不见有能回答此
问而令心喜悦者，除如来与如来之弟子或从此所闻者。
六  说一问、一说、一答者缘何而如是说耶?
    诸比丘!比丘于一法而正厌患，正离贪，正解脱，正观边际，正现观其义，于
现法而尽苦际。何等为一法耶?
    即：一切众生，有食而住。
    诸比丘!比丘于此一法而正厌患，正离贪，正解脱，正观边际，正现观其义，
于现法而尽苦际。
    说一问、一说、一答者缘此而如是说。
七  说二问、二说、二答者缘何而如是说耶?
    诸比丘!比丘于二法而正厌患，正离贪，正解脱，正观边际，正现观其义，于
现法而尽苦际。何等为二法耶?
    即：名与色。
    诸比丘!比丘于此二法而正厌患，正离贪，正解脱，正观边际，正现观其义，
于现法而尽苦际。
    说二问、二说、二答者缘此而如是说。
八  说三问、三说、三答者缘何而如是说耶?
    诸比丘!比丘于三法而正厌患，正离贪，正解脱，正观边际，正现观其义，于
现法而尽苦际。何等为三法耶?
    即：三受。
    诸比丘!比丘于此三法而正厌患，正离贪，正解脱，正观边际，正现观其义，
于现法而尽苦际。
    说三问、三说、三答者缘此而如是说。
九  说四问、四说、四答者缘何而如是说耶?
    诸比丘!比丘于四法而正厌患，正离贪，正解脱，正观边际，正现观其义，于
现法而尽苦际。何等为四法耶?
    即：四食。
    诸比丘!比丘于此四法而正厌患，正离贪，正解脱，正观边际，正现观其义，
于现法而尽苦际。
    说四问、四说、四答者缘此而如是说。
一0  说五问、五说、五答者缘何而如是说耶?
    诸比丘!比丘于五法而正厌患，正离贪，正解脱，正观边际，正现观其义，于
现法而尽苦际。何等为五法耶?
    即：五取蕴。
    诸比丘!比丘于此五法而正厌患，正离贪，正解脱，正观边际，正现观其义，
于现法而尽苦际。
    说五问、五说、五答者缘此而如是说。
一一  说六问、六说、六答者缘何而如是说耶?
    诸比丘!比丘于六法而正厌患，正离贪，正解脱，正观边际，正现观其义，于
现法而尽苦际。何等为六法耶?
    即：六内处。
    诸比丘!比丘于此六法而正厌患，正离贪，正解脱，正观边际，正现观其义，
于现法而尽苦际。
    说六问、六说、六答者缘此而如是说。
一二  说七问、七说、七答者缘何而如是说耶?
    诸比丘!比丘于七法而正厌患，正离贪，正解脱，正观边际，正现观其义，于
现法而尽苦际。何等为七法耶?
    即：七识住2。
    诸比丘!比丘于此七法而正厌患，正离贪，正解脱，正观边际，正现观其义，
于现法而尽苦际。
    说七问、七说、七答者缘此而如是说。
一三  说八问、八说、八答者缘何而如是说耶?
    诸比丘!比丘于八法而正厌患，正离贪，正解脱，正观边际，正现观其义，于
现法而尽苦际。何等为八法耶?
    即：八世法3。
    诸比丘!比丘于此八法而正厌患，正离贪，正解脱，正观边际，正现观其义，
于现法而尽苦际。
    说八问、八说、八答者缘此而如是说。
一四  说九问、九说、九答者缘何而如是说耶?
    诸比丘!比丘于九法而正厌患，正离贪，正解脱，正观边际，正现观其义，于
现法而尽苦际。何等为九法耶?
    即：九有情居4。
    诸比丘!比丘于此九法而正厌患，正离贪，正解脱，正观边际，正现观其义，
于现法而尽苦际。
    说九问、九说、九答者缘此而如是说。
一五  说十问、十说、十答者缘何而如是说耶?
    诸比丘!比丘于十法而正厌患，正离贪，正解脱，正观边际，正现观其义，于
现法而尽苦际。何等为十法耶?
    即：十不善业道5。
    诸比丘!比丘于此十法而正厌患，正离贪，正解脱，正观边际，正现观其义，
于现法而尽苦际。
    说十问、十说、十答者缘此而如是说。

注1 汉译增一阿含四六．八(大正藏二·七七八b)。
  2 七集四一经(汉译南传大藏经第二十二卷二三九页)。
  3 八集五--六经(汉译南传大藏经第二十三卷九页)。
  4 九集二四经(本书所收)。
  5 十集一七六经(次卷所收)。

      二十八 大问(二)
一  尔时，世尊住迦战罗竹园。时，众多迦战罗之优婆塞，到迦战罗比丘尼住处。
至已，礼敬迦战罗比丘尼却坐一面。坐于一面之迦战罗优婆塞，对迦战罗比丘尼言：
二  大姊!世尊于大问中所说，为：“一问、一说、一答，二问、二说、二答，三问、
三说、三答，四问、四说、四答，五问、五说、五答，六问、六说、六答，七问、
七说、七答，八问、八说、八答，九问、九说、九答，十问、十说、十答”。大姊!
世尊所略说之义，云何广解耶?
三  友等!此非我从世尊处亲近听闻，亲近受持，亦非从意修习之诸比丘处，亲近
听闻，亲近受持，然而听我所思，善自作意!我当说：
    唯然，大姊!
    迦战罗之优婆塞，回答迦战罗比丘尼。迦战罗比丘尼说：
四  世尊所说之一问、一说、一答者，缘何而如是说耶?
    友等!比丘于一法而正厌患，正离贪，正解脱，正观边际，正现观其义，于现
法而尽苦际。何等为一法耶?
    即：一切众生依食而住。
    友等!比丘于此一法而正厌患，正离贪，正解脱，正观边际，正现观其义，于
现法而尽苦际。
世尊所说之一问、一说、一答者，缘此而如是说。
五  世尊所说之二问、二说、二答者，缘何而如是说耶?
    友等!比丘于二法而正厌患，正离贪，正解脱，正观边际，正现观其义，于现
法而尽苦际。何等为二法耶?
    即：名与色。
    友等!比丘于此二法而正厌患，正离贪，正解脱，正观边际，正现观其义，
于现法而尽苦际。
    世尊所说之二问、二说、二答者，缘此而如是说。
    世尊所说之三问、三说、三答者，缘何而如是说耶?
    友等!比丘于此三法而正厌患，正离贪，正解脱，正观边际，正现观其义，于
现法而尽苦际。何等为三法耶?
    即：三受。
    友等!比丘于此三法而正厌患，正离贪，正解脱，正观边际，正现观其义，于
现法而尽苦际。
    世尊所说之三问、三说、三答者，缘此而如是说。
六  世尊所说之四问、四说、四答者，缘何而如是说耶?
    友等!比丘于此四法而正善修习其心，正观边际，正现观其义，于现法而尽苦
际。何等为四法耶?
    即：四念处。
    友等!比丘于此四法而正善修习其心，正观边际，正现观其义，于现法而尽苦
际。
    世尊所说之四问、四说、四答者，缘此而如是说。
七  世尊所说之五问、五说、五答者，缘何而如是说耶?
    友等!比丘于此五法而正善修习其心，正观边际，正现观其义，于现法而尽苦
际。何等为五法耶?
    即：五根是。
    友等!比丘于此五法而正善修习其心，正观边际，正现观其义，于现法而尽
苦际。
    世尊所说之五问、五说、五答者，缘此而如是说。
    世尊所说之六问、六说、六答者，缘何而如是说耶?
    友等!比丘于此六法而正善修习其心，正观边际，正现观其义，于现法而尽苦
际。何等为六法耶?
    即：六出离界1。
    友等!比丘于此六法而正善修习其心，正观边际，正现观其义，于现法而尽
苦际。
    世尊所说之六问、六说、六答者，缘此而如是说。
    世尊所说之七问、七说、七答者，缘何而如是说耶?
    友等!比丘于七法而正善修习其心，正观边际，正现观其义，于现法而尽苦际。
何等为七法耶?
    即：七觉分。
    友等!比丘于此七法而正善修习其心，正观边际，正现观其义，于现法而尽
苦际。
    世尊所说之七问、七说、七答者，缘此而如是说。
    世尊所说之八问、八说、八答者，缘何而如是说耶?
    友等!比丘于此八法而正善修习其心，正观边际，正现观其义，于现法而尽苦
际。何等为八法耶?
    即：八支圣道。
    友等!比丘于此八法而正善修习其心，正观边际，正现观其义，于现法而尽苦
际。
    世尊所说之八问、八说、八答者，缘此而如是说。
八  世尊所说之九问、九说、九答者，缘何而如是说耶?
    友等!比丘于此九法而正厌患，正离贪，正解脱，正观边际，正现观其义，于
现法而尽苦际。何等为九法耶?
    即：九有情居。
    友等!比丘于此九法而正厌患，正离贪，正解脱，正观边际，正现观其义，于
现法而尽苦际。
    世尊所说之九问、九说、九答者，缘此而如是说。
九  世尊所说之十问、十说、十答者，缘何而如是说耶?
    友等!比丘于此十法而正善修习其心，正观边际，正现观其义，于现法而尽苦
际。何等为十法耶?
    即：十善业道2。
    友等!比丘于此十法而正善修习其心，正观边际，正现观其义，于现法而尽苦
际。
    世尊所说之十间、十说、十答者，缘此而如是说。
一0  友等!世尊于大问中所说：“一问、一说、一答，二问、二说、二答，三问、
三说、三答，四问、四说、四答，五问、五说、五答，六间、六说、六答，七问、
七说、七答，八问、八说、八答，九问、九说、九答，十问、十说、十答。”，我
将世尊所略说之义，如是广解。
    友等!汝等若有疑者，则往诣世尊所在之处，请教此义。如世尊所说，欢喜受
持!
    唯然，大姊!
    迦战罗之优婆塞者，对于迦战罗比丘尼之所说，欢喜随喜，即从座起，礼敬迦
战罗比丘尼，作右绕而往诣世尊所在之处。至已，礼敬世尊而退坐一面。坐于一面
之迦战罗优婆塞，将与迦战罗比丘尼相俱所谈话之一切禀告世尊。
一一  善哉、善哉!居士等。居士等!迦战罗比丘尼是聪明。居士等!迦战罗比丘
尼有大慧。居士等!汝等若至我处寻问此义，我亦如迦战罗比丘尼之所说而说。此
义如是。当如是受持!

注1 六集一三经(汉译南传大藏经第二十二卷一七页)。
  2 十集一七六经。

