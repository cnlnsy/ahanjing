          
          第一  等觉品

      一 等觉1
一  如是我闻。一时，世尊住舍卫城祇树给孤独园。于此处，世尊告诸比丘曰：
    诸比丘!
    大德!
    彼诸比丘回答世尊。世尊曰：
二  诸比丘!若有外道修行者如是问：“友!等觉分法之修习者以何为所依耶?”。
诸比丘!作如是问时，汝等向彼外道修行者，应去何说耶?
    大德!我等之法，以世尊为根，以世尊为眼，以世尊为依。大德世尊!惟愿垂
示于此所说之义。诸比丘愿从世尊听闻受持。
    诸比丘!然则，谛听，善自作意!我当说。
    世尊曰：
三  诸比丘!若有外道修行者如是问：“友!等觉分法之修习者以何为所依耶?”。
    诸比丘!作如是问时，汝等向彼外道修行者，应如是说：
    诸友!此处之比丘有善友、善朋、善辈。诸友!此乃等觉分法修习所依之第一。
四  诸友!复次，比丘具戒，守护波罗提木叉之律仪，行所行成就而住，见少少罪
而怖畏，受学于学处。诸友!此乃等觉分法修习所依之第二。
五  诸友!复次，比丘能除遣，能趣向心离盖之论，谓：少欲论、知足论、远离论、
不杂论、发勤论、戒论、定论、慧论、解脱论、解脱智见论，如是之论随心所欲而
得，得而不艰难，得而不梗涩。诸友!此乃等觉分法修习所依之第三。
六  诸友!复次，比丘发勤而断诸不善法，为具足诸善法而住，精进勇猛坚固，负
荷善法而不舍。诸友!此乃等觉分法修习所依之第四。
七  诸友!复次，比丘具慧，通达生灭，圣能决择，成就顺正苦尽之慧。诸友!此
乃等觉分法修习所依之第五。
八  诸比丘!比丘若有善友、善朋、善辈，则当知，乃具戒，守护波罗提木叉之律
仪，行所行成就而住，见少少罪而怖畏，受学于学处。
    诸比丘!比丘若有善友、善朋、善辈，则当知，必能除遣，能趣向心离盖之论，
谓：少欲论、知足论、远离论、不杂论、发勤论、戒论、定论、慧论、解脱论、解
脱智见论，如是之论随心所欲而得，得而不艰难，得而不梗涩。
    诸比丘!比丘若有善友、善朋、善辈，则当知，乃发勤而断诸不善法，为具足
诸善法而住，精进勇猛坚固，负荷善法而不舍。
    诸比丘!比丘若有善友、善朋、善辈，则当知，乃具慧，通达生灭，圣能决择，
成就顺正苦尽之慧。
    诸比丘!复次，彼比丘于此五法而立，更当修习四法。
    当修习不净而断贪欲。
    当修习慈悲而断嗔恚。
    当修习入出息念而断寻思。
    当修习无常想而断我慢。
    诸比丘!比丘若得无常想，则安立无我想；若得无我想，则断我慢，于现法而
得涅槃。

注1 汉译中阿含五七(大正藏一、四九二a)

      二 依止
一  时，有一比丘。往诣世尊所在之处，至已，礼敬世尊而退坐一面。坐于一面之
彼比丘白世尊言：
    大德!所依具足。称为所依具足者，大德!云何比丘为所依具足耶?
二  比丘若依止于信而断不善，修习善者，彼则正已断不善。
    比丘若依止于惭而断不善，修习善者，彼则正已断不善。
    比丘若依止于愧而断不善，修习善者，彼则正已断不善。
    比丘若依止于精进而断不善，修习善者，彼则正已断不善。
    比丘若依止于慧而断不善，修习善者，彼则正已断不善。
实则彼比丘已断不善而善断。彼若以圣慧观，则断。
    比丘!复次，彼比丘当于此五法而立，依止于四法而住。何等为四法耶?
三  比丘!此处之比丘者，计量而亲近于一事，计量而堪忍一事，计量而舍离一事，
计量而除遣一事。比丘!如是比丘为所依具足。

      三 弥醯1
一  尔时，世尊住遮离迦国之遮离迦山。其时，具寿弥醯为世尊之侍者。时，具寿
弥醯往诣世尊所在之处，至已，礼敬世尊而立于一面，立于一面之具寿弥醯白世尊
言：
    大德!我欲入阇斗村乞食。
    弥醯!汝自知时。
二  时，具寿弥醯于清晨，著下衣，持钵、衣，入阇斗村乞食。于阇斗村行乞食，
食后从乞食还至金鞞河边。具寿弥醯徒步于金鞞河边，一面经行徘徊，一面见庵婆
林之极妙可乐。彼见而思念：
    此庵婆林实极妙可乐。族姓子若欲勤修行者，此地实为勤修之处。若世尊听从
我，我当来此庵婆林勤修。
三  时，具寿弥醯往诣世尊所在之处，至已，礼敬世尊而退坐一面。坐于一面之其
寿弥醯白世尊言：
    大德!我于此处，于清晨，著下衣，持铢、衣，入阇斗村乞食。于阇斗村行食，
食后从乞食还至金鞞河边。大德!我徙步于金鞞河边，一面经行徘徊，一面见庵婆
林之极妙可乐。我见而思念：“此庵婆林实极妙可乐。族姓子若欲勤修行者，此地实
为勤修之处。若世尊听从我，我欲来此庵婆林勤修”。若世尊听从我，我当往彼庵婆
林勤修。
    弥醯!且待其他比丘来，我等是孤独。
四  具寿弥醯二度白世尊言：
    大德!对于世尊，更无少分之可当办，已办亦无所增益，而大德!于我，更有
所当办者，已办有所增益。若世尊听从我，我欲往彼庵婆林勤修。
    弥醯!且待其他比丘来，我等是孤独。
五  具寿弥醯三度白世尊言：
    大德!对于世尊，更无少分之所可当办者，已办亦无增益，而大德!于我，更
有所当办者，已办有所增益。若世尊听从我，我当往彼庵婆林勤修。
    弥醯!若言勤，则我等复言何耶?弥醯!汝自知时。
六  时，具寿弥醯即从座起，礼敬、右绕世尊，右绕而至彼庵婆林。至已，入彼庵
婆林，于一树下而作昼日坐。时，具寿弥醯住彼庵婆林中，更生三恶不善之念，谓：
欲念、恚念、害念。时，具寿弥醯思念：
    希有哉!未曾有哉!我以信从家出而为出家，而染著此三恶不善之念，谓：欲
念、恚念、害念。
七  时，具寿弥醯即往诣世尊所在之处，至已，礼敬世尊而退坐一面。坐于一面之
具寿弥醯白世尊言：
    大德!我于此处，住彼庵婆林中，更生三恶不善之念，谓：欲念、恚念、害念。
    大德!时，我思念：“希有哉!未曾有哉!我以信从家出而为出家，而染著此三恶不
善之念，谓：欲念、恚念、害念”。
    弥醯!心解脱未熟，欲令熟者有五法。何等为五法耶?
八  弥醯!于此处之比丘有善友、善朋、善辈。弥醯!此乃心解脱未熟，欲令熟者
之第一法。
九  弥醯!复次，比丘具戒，守护波罗提木叉之律仪，行所行成就而住，见少少罪
而怖畏，受学于学处。弥醯!此乃心解脱未熟，欲令熟者之第二法。
一0  弥醯!复次，比丘能除遣，能趣向心离盖之论，谓：少欲论、知足论、远离
论、不杂论、发勤论、戒论、定论、慧论、解脱论、解脱智见论，如是之论随心所
欲而得，得而不艰难，得而不梗涩。弥醯!此乃心解脱未熟，欲令熟者之第三法。
一一  弥醯!复次，比丘发勤而断诸不善法，为具足诸善法而住，精进勇猛坚固，
负荷善法而不舍。弥醯!此乃心解脱未熟，欲令熟者之第四法。
一二  弥醯!复次，比丘具慧，通达生灭，圣能决择，成就顺正苦灭之慧。弥醯!
此乃心解脱未熟，欲令熟者之第五法。
一三  弥醯!比丘若有善友、善朋、善辈，则当知，必具戒，守护波罗提木叉之律
仪，行所行成就而住，见少少罪而怖畏，受学于学处。
    弥醯!比丘若有善友、善朋、善辈，则当知，必能除遣，能趣向心离盖之论，
谓：少欲论、知足论、远离论、不杂论、发勤论、戒论、定论、慧论、解脱论、
解脱智见论，如是之论随心所欲而得，得而不艰难，得而不梗涩。
    弥醯!比丘若有善友、善朋、善辈，则当知，必发勤而断诸不善法，为具足
诸善法而住，精进勇猛坚固，负荷善法而不舍。
    弥醯!比丘若有善友、善朋、善辈，则当知，乃具慧，通达生灭，圣能决择，
成就顺正苦尽之慧。
    弥醯!复次，彼比丘于此五法而立，当更修习四法：
    当修习不净而断贪欲。
    当修习慈悲而断嗔恚。
    当修习入出息念而断寻思。
    当修习无常想而断我慢。
    弥醯!若得无常想，则安立无我想；若得无我想，则断我慢，于现法得涅槃”。

注1 汉译中阿含五六(大正藏一、四九一a)

      四 难陀1
一  尔时，世尊住舍卫城祇树给孤独园。
    其时，具寿难陀于勤行堂为诸比丘说法、教授、劝导、赞励、庆慰。
二  时，世尊即于晡时，从宴默而起，至勤行堂。至已，立于门屋之外，等待说毕。
时，世尊知已说毕敲闩警咳。彼诸比丘即为世尊开门。时，世尊入勤行堂坐于所设
之座。坐已，世尊对具寿难陀言：
    难陀!汝为诸比丘久说法门。我立于门屋之外，等待说完而感背痛。
三  如是说时，具寿难陀即生羞耻之色，白世尊言：
    大德!我等不知世尊立于门屋之外。大德!若我等知世尊立于门屋之外，则不
如是说。
    时，世尊知具寿难陀生羞耻之色，即向具寿难陀如是说：
    善哉，善哉!难陀，难陀!汝等善男子，以信从家出而为出家，为说法集合者
是相称。难陀!汝等集合，当作二事。谓说法与圣默然。 
    难陀!比丘若有信而无戒，彼则彼分不圆满。彼思念：“云何得有信有戒”而彼
分当圆满。难陀!比丘若有信有戒，彼则彼分圆满。
    难陀!比丘若有信有戒而不得内心寂静，彼则彼分不圆满。彼思念：“云何得有
信有戒内心寂静”而彼分当圆满。难陀!比丘若有信有戒得内心寂静，彼分则圆满。
    难陀!比丘若有信有戒得内心寂静而不得正观增上慧法，彼则彼分不圆满。难
陀!譬如有四足兽，其一足若倭少不全，则其支分不圆满。难陀!如是，比丘若有
信有戒得内心寂静，而不得正观增上慧法，彼则彼分不圆满。彼思念：“云何有信有
戒得内心寂静，得正观增上慧法”而彼分当圆满。难陀!比丘若有信有戒得内心寂
静，得正观增上慧法，彼则彼分圆满。
    世尊如是说。如是说之善逝即从座起，入于精舍。
四  时，世尊离去未久，具寿难陀告诸比丘言：
    诸友!今世尊以四句宣说纯一、圆满、清净之梵行，即从座而起，入于精舍。
谓：
    难陀!比丘若有信无戒，彼则彼分不圆满。彼思念：“云何得有信有戒”而彼
分当圆满。难陀!比丘若有信有戒，彼则彼分圆满。
    难陀!比丘若有信有戒，而不得内心寂静，彼则彼分不圆满。彼思念：“云何有
信有戒得内心寂静”而彼分当圆满。难陀!比丘若有信有戒而得内心寂静，彼则彼分
圆满。
    难陀!比丘若有信有戒，得内心寂静而不得正观增上慧法，彼则彼分不圆满。
    难陀!譬如有四足兽，其一足若倭小不全，其支分不圆满。难陀!如是，比丘若有
信有戒，得内心寂静而不得正观增上慧法，彼则彼分不圆满。彼思念：“云何有信有
戒而得内心寂静，得正观增上慧法”而彼分当圆满。难陀!比丘若有信有戒而得内心
寂静，得正观增上慧法，彼则彼分圆满。
    诸友!若时而听法，时而谈法，则有五种功德。何等为五耶?
五  诸友!此处有比丘，为诸比丘说示初善、中善、后善及义具、文备之法，宣说
纯一、圆满、清净之梵行。诸友!比丘为诸比丘说示初善、中善、后善及义具、文
备之法，宣说纯一、圆满、清净之梵行，因而彼以师为爱乐、可意、尊重、敬
礼。诸友!此乃时而听法，时而谈法之第一功德。
六  诸友!复次，比丘为诸比丘说示初善、中善、后善及义具，文备之法，宣说
纯一、圆满、清净之梵行。诸友!比丘为诸比丘说示初善、中善、后善及义具、
文备之法，宣说纯一、圆满、清净之梵行，因而彼于此法觉义、觉法。诸友!
此乃时而听法，时而谈法之第二功德。
七  诸友!复次，比丘为诸比丘说示初善、中善、后善及义具、文备之法，宣说纯
一、圆满、清净之梵行。诸友!比丘为诸比丘说示初善、中善、后善及义具、文备
之法，宣说纯一、圆满、清净之梵行，因而彼于此法以慧通达，而观甚净之
义句。诸友!此乃时而听法，时而谈法之第三功德。
八  诸友!复次，比丘为诸比丘说示初善、中善、后善及义其、文备之法，宣说
纯一、圆满、清净之梵行。诸友!比丘为诸比丘说示初善、中善、后善及义具、
文备之法，宣说纯一、圆满、清净之梵行，因而同梵行者再次恭敬彼，言：
“此具寿实已逮得，或当逮得。”诸友!此乃时而听法，时而谈法之第四功德。
九  诸友!复次，比丘为诸比丘说示初善、中善、后善及义具、文备之法，宣说纯
一、圆满、清净之梵行。诸友!比丘为诸比丘说示初善、中善、后善及义具、文备
之法，宣说纯一、圆满、清净之梵行，因而诸比丘有学而心未逮得，希求无上安稳
而住者，听彼法已，为逮得未逮得，证得未证得，现证未现证而发勤勇；复次，诸
比丘为阿罗汉，诸漏已尽，梵行已住，所作已办，弃诸重担A逮得己利，尽诸有
结，正知而解脱者，听彼法已，得现法乐住而住。诸友!此乃时而听法，时而谈法
之第五功德。
    诸友等!若时而听法，时而谈法者，则有如是五种功德。

注1 汉译杂阿含一一、三(大正藏二．七三a)

      五 力
一  诸比丘!有四种力。何等为四力耶?
二  即：慧力、精进力、无罪力、能摄力。
    诸比丘!何等为慧力耶?
三  即不善法与入不善之计数、善法与入善之计数、有罪法与入有罪之计数、无罪
法与入无罪之计数、黑法与入黑之计数、白法与入白之计数、不应习法与入不应习
之计数、应习法与入应习之计数、非至圣法与入非至圣之计数、至圣法与入至圣之
计数，如是诸法，以慧善观察，善伺察。诸比丘!此乃名为慧力。
    诸比丘!何等为精进力耶?
四  即不善法与入不善之计数、有罪法与入有罪之计数、黑法与入黑之计数，不应
习法与入不应习之计数、非至圣法与入非至圣之计数，为断如是诸法，起志欲、精
进、发勤勇、摄心精勤。善法与入善之计数、无罪法与入无罪之计数、白法与入白
之计数、应习法与入应习之计数、至圣法与入至圣之计数，为获得如是诸法，起志
欲、精进、发勤勇、摄心精勤。诸比丘!比乃名为精进力。
    诸比丘!何等为无罪力耶?
五  诸比丘!此处有圣弟子，成就无罪之身业、成就无罪之语业、成就无罪之意业。
    诸比丘!此乃名为无罪力。
    诸比丘!何等为能摄力耶?
六  诸比丘!有四摄事，谓：布施、爱语、利行、同事。诸比丘!诸布施中之最
胜者，是法施。诸比丘!诸爱语中之最胜者，是于希求而倾听者，再三说法。诸比
丘!诸利行中之最胜者，为令不信者成就其信而劝导，令入而住；为令破戒者成就
其戒而劝导，令入而住；为令悭贪者成就弃舍而劝导，令入而住；为令劣慧者成就
其慧而劝导，令入而住。诸比丘!诸同事中之最胜者，于预流者之预流者同事、于
一来者之一来者同事、于不还者之不还者同事、于阿罗汉之阿罗汉同事是。诸比丘!
此乃名为能摄力。
    诸比丘!此乃四力。
七  诸比丘!成就此四力之圣弟子者，即已超越五种怖畏。何等为五种怖畏耶?
八  即：活命怖畏、不名声怖畏、集会中羞耻怖畏、命终怖畏、恶趣怖畏。
    诸比丘!彼圣弟子如是思择：
九  我不怖于活命怖畏。云何应怖于活命怖畏耶?于我有四力，谓：慧力、精进
力、无罪力、能摄力是。若为劣慧者应怖于活命怖畏。若为懈怠者，应怖于活命怖
畏。若为有罪之身业、语业、意业，应怖于活命怖畏。若为无能摄者，应怖于活命
布畏。
    我不怖于不名声怖畏。云何应怖于不名声怖畏耶?于我有四力，谓：慧力、精
进力、无罪力、能摄力。若为劣慧者，应怖于不名声怖畏。若为懈怠者，应怖于不
名声怖畏。若为有罪之身业、语业、意业，应怖于不名声怖畏。若为无能摄者，应
怖于不名声怖畏。
    我不怖于集会中羞耻怖畏。云何应怖于集会中羞耻怖畏耶?于我有四力，谓：
慧力、精进力、无罪力、能摄力。若为劣慧者，应怖于集会中羞耻怖畏。若为懈怠
者，应怖集会中羞耻怖畏。若为有罪之身业、语业、意业，应怖于集会中羞耻怖畏。
若为无能摄者，应怖于集会中羞耻怖畏。
    我不怖于恶趣怖畏。云何应怖于恶趣怖畏耶?于我有四力，谓：慧力、精进
力、无罪力、能摄力。若为劣慧者，应怖于恶趣怖畏。若为懈怠者，应怖于恶趣怖
畏。若为有罪之身业、语业、意业，应怖于恶趣怖畏。若为无能摄者，应怖于恶趣
布畏。
    诸比丘!成就此四力之圣弟子，即如是己超越五种怖畏。

      六 亲近1
一  具寿舍利弗于此告诸比丘言：
    “友等诸比丘!”
    友!
    彼诸比丘即应诺具寿舍利弗。具寿舍利弗说：
二  友等!当知人有二种，谓：可亲近与不可亲近。友等!当知衣有二种，谓：
可亲近与不可亲近。友等!当知食有二种，谓：可亲近与不可亲近。诸友!当知
坐卧具有二种，谓可亲近与不可亲近。友等!当知村落有二种，谓：可亲近与
不可亲近。友等!当知国土有二种，谓：可亲近与不可亲近。
三  友等!当知人有二种，谓：可亲近与不可亲近，如是说者，因何而作如是说
耶。
    此中，若知其人为“我若亲近此人则不善法增益，善法损减；我得到出家所须之
活命资具、衣、食、坐卧具、病药、资具而有苦恼；我不得舍家出家之本意：沙门
之义利、修习圆满。”友等!对于彼人等，即使夜分或日分皆不问其人而应离去不可
亲近。此中，若知其人为“我若亲近此人则不善法增益，善法损减；我得到出家所须
之活命资具、衣、食、坐卧具、病药、资具而少苦恼；我不得舍家出家之本意：沙
门之义利、修习圆满。”友等!其人思择已，不问2其人而应离去不可亲近。此中，
若知其人为“我若亲近此人则不善法损减，善法增益；我得到出家所须之活命资具、
衣、食、坐卧具、病药、资具而有苦恼3；我得舍家出家之本意：沙门之义利、修
习圆满”，友等!其人思择已，应亲近其人不可离去。此中，若知其人为“我若亲近
此人则不善法损减，善法增益；我得到出家所须之活命资具、衣、食、坐卧具、病
药、资具而少苦恼；我得舍家出家之本意：沙门之义利、修习圆满。”诸友!其人即
使拒绝，皆应尽形寿亲近其人而不可离去。
    友等!当知人有二种，谓：可亲近与不可亲近，如是说者，缘此而作如是说。
四  友等!当知衣有二种，谓：可亲近与不可亲近，如是说者，缘何而作如是说
耶。

   此中，若知其衣为“我若亲近此衣，则不善法增长，善法损减。”如是之衣，不
可亲近。此中，若知其衣为“我若亲近此衣，则不善法损减，善法增长。”如是之衣
则可亲近。
    友等!当知衣有二种，谓：可亲近与不可亲近，如是说者，缘此而作如是说。
五  友等!当知食有二种，谓：可亲近与不可亲近，如是说者，缘何而作如是说
耶。
    此中，若知其食为“我若亲近此食，则不善法增长，善法损减。”如是之食，不
可亲近。此中，若知其食为“我若亲近此食，则不善法损减，善法增长。”如是之食
则可亲近。
    友等!当知食有二种，谓：可亲近与不可亲近，如是说者，缘此而作如是说。
六  友等!当知坐卧具有二种，谓：可亲近与不可亲近，如是说者，缘何而作如
是说耶?
    此中，若知其坐卧具为“我若亲近此坐卧具，则不善法增长，善法损减。”如是
之坐卧具，不可亲近。此中，若知其坐卧具为“我若亲近此坐卧具，则不善法损减，
善法增长。”如是之坐卧具则可亲近。
    友等!当知坐卧具有二种，谓：可亲近与不可亲近，如是说者，缘此而作如
是说。
七  友等!当知村落有二种，谓：可亲近与不可亲近，如是说者，缘何而作如是
说耶?
    此中，若知其村落为“我若亲近此村落，则不善法增益，善法损减。”如是之村
落，不可亲近。此中，若知其村落为“我若亲近此村落，则不善法损减，善法增益。”，
如是之村落则可亲近。
    友等!当知村落有二种，谓：可亲近与不可亲近，如是说者，缘此而作如是
说。
八  友等!当知国土有二种，谓：可亲近与不可亲近，如是说者，缘何而作如是
说耶?
    此中，若知其国土为“我若亲近此国土，则不善法增长，善法损减。”如是之国
土，不可亲近。此中，若知其国土为“我若亲近此国土，则不善法损减，善法增长。”，
如是之国土则可亲近。
    友等!当知国土有二种，谓：可亲近与不可亲近，如是说者，缘此而作如是
说。

注1 参照汉译增一阿含四五、三(大正藏二七七一c)。
  2 “不问”。底本是apuccha。依异本改为anapuccha。
  3 “苦恼”。底本是appakasirena。依异本改为kasirena。

      七 须达凡
一  如是我闻。一时，世尊住王舍城耆阇崛山中。时，有须达凡修行者，往诣世尊
所在之处，至已，与世尊相互交谈庆慰，欢喜铭感之语已，却坐一面。坐于一面之
须达凡修行者白世尊言：
二  大德!尔时，世尊住此处之王舍城耆阇崛山中。大德!其时，我从世尊亲闻亲
受。“须达凡!诸比丘之为阿罗汉，诸漏已尽，梵行已住，所作已办，弃诸重担，
逮得己利，尽诸有结，正知而解脱者，不可能行五事。谓漏尽比丘不可能杀生、
漏尽比丘不可能以盗心不与取、漏尽比丘不可能行淫法、漏尽比丘不可能知而妄语、
漏尽比丘不可能享蓄财之欲如前在家者。”大德!我是否从世尊善闻、善持、善作意、
善思量耶?”
三  须达凡!汝实善闻、善持、善作意、善思量者。须达凡!过去现在我皆如是说。
诸比丘之为阿罗汉，诸漏已尽，梵行已住，所作已办，弃诸重担，逮得己利，尽
诸有结，正知而解脱者，不可能行九种事。谓：漏尽比丘不可能杀生、漏尽比丘
不可能以盗心不与取、漏尽比丘不可能行淫法、漏尽比丘不可能知而妄语、漏尽比
丘不可能享蓄财之欲如前在家者、漏尽比丘不可能往欲趣、漏尽比丘不可能往嗔趣、
漏尽比丘不可能往痴趣、漏尽比丘不可能往怖畏趣。须达凡!过去、现在我皆如是
说。诸比丘之为阿罗汉，诸漏已尽，梵行已住，所作已办，弃诸重担，逮得已利，
尽诸有结，正知而解脱者，不可能行此九种事。

      八 莎阇
一  如是我闻。一时，世尊住王舍城阇崛山中。时，有莎阇修行者，往诣世尊所在
之处，至已，与世尊相互交谈庆慰，欢喜铭感之语已，却坐一面。坐于一面之莎阇
修行者白世尊言：
二  大德!尔时，世尊住于此处之王舍城耆阇崛山中。大德!其时，我从世尊亲闻
亲受。“莎阇!诸比丘之为阿罗汉，诸漏已尽，梵行已住，所作已办，弃诸重担，
逮得己利，尽诸有结，正知而解脱者，不可能行五种事。谓：漏尽比丘不可能杀
生、漏尽比丘不可能以盗心不与取、漏尽比丘不可能行淫法、漏尽比丘不可能知而
妄语、漏尽比丘不可能享蓄财之欲如前在家者。”大德!我是否从世尊善闻、善持、
善作意、善思量耶?
三  “莎阇!汝实善闻、善持、善作意、善思量。莎阇!过去、现在我皆如是说。诸
比丘之为阿罗汉，诸漏已尽，梵行已住，所作已办，弃诸重担，逮得己利，尽诸
有结，正知而解脱者，不可能行九种事。谓：漏尽比丘不可能杀生、漏尽比丘不
可能以盗心不与取、漏尽比丘不可能行淫法、漏尽比丘不可能知而妄语、漏尽比
丘不可能享蓄财之欲如前在家者、漏尽比丘不可能诽谤佛陀、漏尽比丘不可能诽谤
法、漏尽比丘不可能诽谤僧伽、漏尽比丘不可诽谤其学。莎阇!过去、现在我皆如
是说。诸比丘之为阿罗汉，诸漏已尽，梵行已住，所作已办，弃诸重担，逮得己
利，尽诸有结，正知而解脱者，不可能行此九事。

      九 补特伽罗
一  诸比丘!世间存在九种补特伽罗。何等为九耶?
二  即：阿罗汉、趣向阿罗汉性者、不还者、趣向不还果之现证者、一来者、趣向
一来果之现证者、预流者、趣向预流果之现证者及异生。
    诸比丘!世间存在有此九种补特伽罗。
      一0 应请1
一  诸比丘!九种补特伽罗者是应请、极应请、应供施、应合掌、世间之无上福田。
何等为九种耶?
二  即：阿罗汉、趣向阿罗汉性者、不还者、趣向不还果之现证者、一来者、趣向
一来果之现证者、预流者、趣向预流果之现证者及向种姓者。
    诸比丘!此九种补特伽罗者是应请、极应请、应供施、应合掌、世间之无上
福田。

注1 汉译增一阿含四四、八(大正藏二．七六七b)。

                                                        第一 等觉品毕
      此中摄颂曰：
             (一)等觉、(二)依止、(三)弥醯、(四)难陀、(五)力、
             (六)亲近、(七)须达凡、(八)莎阇、(九)补特伽罗、
             (一0)应请。

             第二 师子吼品
      十一  安居住1
一  如是我闻。一时，世尊住舍卫城祇树给孤独园。时，具寿舍利弗往诣世尊所在
之处，至已，礼敬世尊而退坐一面。坐于一面之具寿舍利弗白世尊言：
    大德!我于舍卫城住安居已。大德!我欲出国土游行。
    舍利弗!汝自知时。
    时，具寿舍利弗即从座而起，礼敬世尊，右绕而去。
二  时，有一比丘，于具寿舍利弗离去不久，白世尊言：
    大德!具寿舍利弗轻慢我，不谢而出往游行。
    时，世尊告一比丘言：
    比丘!汝持我语，唤舍利弗。
    唯然，大德!
    彼比丘即回答世尊，到具寿舍利弗之处，至已，对具寿舍利弗言：
    友舍利弗!师唤汝。
    唯然，友!
    具寿舍利弗即回答彼比丘。
    其时，具寿大目犍连与具寿阿难，持钥自精舍回绕精舍而言：“诸具寿!来。诸
    具寿!来。今具寿舍利弗当在世尊之前作师子吼。
三  时，具寿舍利弗往诣世尊所在之处，至已，礼敬世尊而退坐一面。坐于一面时，
世尊对具寿舍利弗说：
    舍利弗!此处有一同梵行者，对汝激愤而言：“大德!具寿舍利弗轻慢我，不谢
而出往游行。”
四  大德!实则若于身不住身念者，于此处轻慢一同梵行者，不谢而出往游行。
    大德!譬如即使于地，投净、投不净，投大便、投小便、投唾液、投脓汁、投
血液，是故地亦无羞惭愧耻。大德!我亦如是，相等于地，以极广、甚大、无量、
无怨、无害之心而住。大德!实则，若于身不住身念者，于此处轻慢一同梵行者，
不谢而出往游行。
    大德!譬如即使用水，洗净、洗不净、洗大便、洗小便、洗唾液、洗脓汁、洗
血液，是故水亦无羞惭愧耻。大德!我亦如是，相等于水，以极广、甚大、无量、
无怨、无害之心而住。大德!实则，若于身不住身念者，于此处轻慢一同梵行者，
不谢而出往游行。
    大德!竖如即使用火，烧净、烧不净、烧大便、烧小便、烧唾液、烧
脓汁、烧血液，是故火亦无羞惭愧耻。大德!我亦如是，相等于火，以极广、甚大、
无量、无怨、无害之心而住。大德!实则，若于身不住身念者，于此处轻慢一同梵
行者，不谢而出往游行。
    大德!譬如即使用风，吹净、吹不净、吹大便、吹小便、吹唾液、吹脓汁、吹
血液，是故风亦无羞惭愧耻。大德!我亦如是，相等于风，以极广、甚大、无量、
无怨、无害之心而住。大德!实则，若于身不住身念者，于此处轻慢一同梵行者，
不谢而出往游行。
    大德!譬如即使用扫帚2，扫净、扫不净、扫大便、扫小便、扫唾液、扫脓汁、
扫血液，是故扫帚亦无羞惭愧耻。大德!我亦如是，相等于扫帚，以极广、甚大、
无量、无怨、无害之心而住。大德!实则，若于身不住身念者，于此处轻慢一同梵
行者，不谢而出往游行。
    大德!譬如旃陀罗子或旃陀罗女之手持器，著敝坏衣，入村落，作下意而入。
    大德!我亦如是，相等于旃陀罗子，以极广、甚大、无量、无怨、无害之心而住。
    大德!实则，若于身不住身念者，于此处轻慢一同梵行者，不谢而出往游行。
    大德!譬如截角之牛而温良、善御、善调者，从街至街，从衢至衢，以足、以
角皆无所害。大德!我亦如是，相等于截角之牛，以极广、甚大、无量、无怨、无
害之心而住。大德!实则，若于身不住身念者，于此处轻慢一同梵行者，不谢而出
往游行。
    大德!譬如男女之为壮年年少，喜好庄饰者，洗沐其头，若系著于死蛇、死狗、
死人、咽颈，则羞惭愧耻。大德!我亦如是，羞惭愧耻此臭身。大德!实则，若于
身不住身念者，于此处轻慢一同梵行者，不谢而出往游行。
    大德!譬如人持处处破裂而漏、偏漏之膏瓶。大德!我亦如是，持处处破裂而
漏、偏漏之此身。大德!实则，若于身不住身念者，于此处轻慢一同梵行者，不谢
而出往游行。
五  时，彼比丘即从座而起，偏袒上衣，以头面礼世尊之足，白世尊言：
    大德!我过错犹如愚者、痴者、不善者，我以非有、无根、虚妄、不实而诽谤
具寿舍利弗。大德!世尊，以我过失为过失而受，以摄未来。
    比丘!汝过错实犹如愚者、痴者、不善者，汝以非有、无根、虚妄、不实而诽
谤舍利弗。比丘!汝以过失为过失而见，如法忏悔，故我等受此。比丘!增长圣者
之律，以过失为过失而见，如法忏悔，资摄未来。
六  时，世尊告具寿舍利弗言：
    舍利弗!容此痴人，于其处勿令头破七分。
    大德!若此具寿对我言：“具寿，容我!”者，则我当容此具寿。

注1 汉译增一阿含三七、二、六(大正藏二·七一二c)、中阿含二四(大正藏一．四五二b)。
  2 “帚”(rajoharana)或“杂中”。汉译中阿含是前者，巴利原注是采用后者。汉译南传律藏
    第四卷三九0页(原典第二卷二九一页)也是依后者之解为用例。

      十二 有余依
一  尔时，世尊住舍卫城祇树给孤独园。时，具寿舍利弗于清晨时，著下衣，持钵、
衣，欲入舍卫城乞食。时，具寿舍利弗即如是思念：
今去往舍卫城乞食过早。我宜往外道修行者之园。
    时，具寿舍利弗即到外道修行者之园，至已，与彼诸外道修行者，相互交谈庆
慰，欢喜铭感之语已，坐于一面。
二  其时，彼诸外道修行者，集坐集会，如是谈论：
    友等!若为有余依命终者，即不解脱地狱，不解脱畜生，不解脱饿鬼，不解脱
恶生、恶趣、堕处。
三  时，具寿舍利弗对彼诸外道修行者之所说，既不欢喜亦不非难。不欢喜不非难
乃从座而起离去。谓：“当于世尊之前，了知此所说之义。”
    时，具寿舍利弗于舍卫城行乞食，食后从乞食而还，往诣世尊所在之处。至已，
礼敬世尊而退坐一面。坐于一面之具寿舍利弗白世尊言：
    大德!于此，我于清晨时，著下衣，持钵、衣，欲入舍卫城乞食。大德!时，
我如是思念：“今往舍卫城乞食过早。我宜往外道修行者之园。”大德!时，我到外
道修行者之园，至已，与彼诸外道修行者相互庆慰，欢喜铭感，交谈而坐于一面。
    大德!其时，彼诸外道修行者，集坐集会，如是谈论：“友等!若为有余依命终者，
即不解脱地狱，不解脱畜生，不解脱饿鬼，不解脱恶生、恶趣、堕处。”大德!时，
我对彼诸外道修行者之所说，既不欢喜亦不非难。不欢喜不非难乃从座而起离去。
谓：“当于世尊之前，了知此所说之义。”
四  舍利弗!有一类外道修行者为愚痴不聪明有一类知有余依为有余依，有一类知
无余依为无余依。
    舍利弗!有九种补特伽罗，为有余依命终，解脱地狱，解脱畜生，解脱饿鬼，
解脱恶生、恶趣、堕处。何等为九种耶?
五  舍利弗!此处有一类补特伽罗，于戒圆满，于定圆满，而于慧不圆满。彼即五
顺下分结尽，故为中间般涅槃者。舍利弗!此为有余依命终，是解脱地狱，解脱畜
生，解脱饿鬼，解脱恶生、恶趣、堕处之第一补特伽罗。
六  舍利弗!复次，此处有一类补特伽罗，于戒圆满，于定圆满，而于慧不圆满。
彼即五顺下分结尽，故为损害般涅槃者。舍利弗!此为有余依命终，是解脱地狱，
解脱畜生，解脱饿鬼，解脱恶生、恶趣、堕处之第二补特伽罗。
    舍利弗!复次，此处有一类补特伽罗，于戒圆满，于定圆满，而于慧不圆满。
彼即五顺下分结尽，故为无行般涅槃者。舍利弗!此为有余依命终，是解脱地狱，
解脱畜生，解脱饿鬼，解脱恶生、恶趣、堕处之第三补特伽罗。
    舍利弗!复次，此处有一类补特伽罗，于戒圆满，于定圆满，而于慧不圆满。
彼即五顺下分结尽，故为有行般涅槃者。舍利弗!此为有余依命终，是解脱地狱，
解脱畜生，解脱饿鬼，解脱恶生、恶趣、堕处之第四补特伽罗。
    舍利弗!复次，此处有一类补特伽罗者，于戒圆满，于定圆满，而于慧不圆满。
彼即五顺下分结尽，故为上流至色究竟者。舍利弗!此为有余依命终，是解脱地狱，
解脱畜生，解脱饿鬼，解脱恶生、恶趣、堕处之第五补特伽罗。
七  舍利弗!复次，此处有一类补特伽罗者，于戒圆满，而于定不圆满，于慧不圆
满。彼即三结尽，贪、嗔、痴薄，故为一来者，唯来此世一度而作苦之边际。舍利
弗!此为有余依命终，是解脱地狱，解脱畜生，解脱饿鬼，解脱恶生、恶趣、堕处
之第六补特伽罗。
八  舍利弗!复次，此处有一类补特伽罗者，于戒圆满，而于定不圆满，于慧不圆
满。彼即三结尽，故为一种子者，起有唯一人而作苦之边际。舍利弗!此为有余依
命终，是解脱地狱，解脱畜生，解脱饿鬼，解脱恶生、恶趣、堕处之第七补特伽
罗。
九  舍利弗!复次，此处有一类补特伽罗，于戒圆满，于定作中程，于慧作中程。
彼即三结尽，故为家家者，轮回流转于二家、三家而作苦之边际。舍利弗!此为有
余依命终，是解脱地狱，解脱畜生，解脱饿鬼，解脱恶生、恶趣、堕处之第八补
特伽罗。
一0  舍利弗!复次，此处有一类补特伽罗，于戒圆满，于定作中程，于慧作中程。
彼即三结尽，故为极七返者，于天、人中以上返为极，轮回流转而作苦之边际。舍
利弗!此为有余依命终，是解脱地狱，解脱畜生，解脱饿鬼，解脱恶生、恶趣、堕
处之第九补特伽罗。
    舍利弗!有一类外道修行者，为愚痴、不聪明，有一类，知有余依为有余依，
有一类，知无余依为无余依。
    舍利弗!此九种补特伽罗，为有余依命终，是解脱地狱，解脱畜生，解脱饿鬼，
解脱恶生、恶趣、堕处者。
    舍利弗!此法门未曾向比丘、比丘尼、优婆塞、优婆夷说。何以故耶?为令听
此法门者无取放逸。舍利弗!我所说之法门，乃随问之意趣。

       十三 拘絺罗1
一  时，具寿大拘絺罗到具寿舍利弗之处。至已，与具寿舍利弗相互交谈庆慰，欢
喜铭感之语已，坐于一面。坐于一面之具寿大拘絺罗，对具寿舍利弗言：
    友舍利弗!为此义“令我后世受业，如现法受业。”，唯于世尊座前住梵行耶?
    不，友!
    友舍利弗!然则，为此义“令我现法受业，如后世受业。”，唯于世尊座前住梵
行耶?
    不，友!
    友舍利弗!然则，为此义“令我受苦业，如受乐业。”，唯于世尊座前而住梵行
耶?
    不，友!
    友舍利弗!然则，为此义“令我受乐业，如受苦业。”，唯于世尊座前而住梵行
耶?
    不，友!
    友舍利弗!然则，为此义“令我受未熟业，如受已熟业。”，唯于世尊座前而住
梵行耶?
    不，友!
    友舍利弗!然则，为此义“令我受已熟业，如受未熟业。”，唯于世尊座前而住
梵行耶?
    不，友!
    友舍利弗!然则，为此义“令我受少业，如受多业。”，唯于世尊座前而住梵行
耶?
    不，友!
    友舍利弗!然则，为此义“令我受多业，如受少业。”，唯于世尊座前而住梵行
耶?
    不，友!
    友舍利弗!然则，为此义“令我不受业，如受业。”，唯于世尊座前而住梵行耶?
    不，友!
    友舍利弗!然则，为此义“令我受业，如不受业。”，唯于世尊座前而住梵行耶?
    不，友!
二  友舍利弗!若问为此义“令我后世受业，如现法受业。”，唯于世尊座前而住梵
行耶?汝别说“不，友!”
    友舍利弗!然则，若问为此义“令我现法受业，如后世受业。”，唯于世尊座前
而住梵行耶?汝别说“不，友!”
    友舍利弗!然则，若问为此义“令我受苦业，如受乐业。”，唯于世尊座前而住
梵行耶?汝别说“不，友!”
    友舍利弗!然则，若问为此义“令我受乐业，如受苦业。”，唯于世尊座前而住
梵行耶?汝别说“不，友!”
    友舍利弗!然则，若问为此义“令我受未熟业，如受已熟业。”，唯于世尊之许
而住梵行耶?汝别说“不，友!”
    友舍利弗!然则，若问为此义“令我受已熟业，如受未熟业。”，唯于世尊之许
而住梵行耶?汝别说“不，友!”
    友舍利弗!然则，若问为此义“令我受少业，如受多业。”，唯于世尊座前而住
梵行耶?汝别说“不，友!”
    友舍利弗!然则，若问为此义“令我受多业，如受少业。”，唯于世尊座前而住
梵行耶?汝别说“不，友!”
    友舍利弗!然则，若问为此义“令我不受业，如受业。”，唯于世尊座前而住梵
行耶?汝别说“不，友!”
    友舍利弗!然则，若问为此义“令我受业，如不受业。”，唯于世尊座前而住梵
行耶?汝别说“不，友!”
    友!然则，为何义唯于世尊座前而住梵行耶?
三  友!有未知、未见、未得、未现证、未现观之人，为知、见、得、现证、现观，
唯于世尊座前而住梵行。友!为何有未知、未见、未得、未现证、未现观之人，为
知、见、得、现证、现观，唯于世尊座前而住梵行耶?
    友!所谓“此是苦”者，即未知、未见、未得、未现证、未现观，为知、见、得、
现证、现观，唯于世尊座前而住梵行。
    友!所谓“此是苦集”者，即未知、未见、未得、未现证、未现观，为知、见、
得、现证、现观，唯于世尊座前而住梵行。
    友!所谓“此是苦灭”者，即未知、未见、未得、未现证、未现观，为知、见、
得、现证、现观，唯于世尊座前而住梵行。
    友!所谓“此是顺苦灭道”者，即未知、未见、未得、未现证、未现观，为知、
见、得、现证、现观，唯于世尊座前而住梵行。
    友!此乃未知、未见、未得、未现证、未现观，为知、见、得、现证、现观，，
唯于世尊座前而住梵行。

注1 汉译中阿含二九(大正藏一．四六一b)

       十四 三弥提1
一  时，具寿三弥提来到具寿舍利弗之处。至已，礼敬具寿舍利弗而坐于一面。坐
于一面之时，具寿舍利弗对具寿三弥提言：
    三弥提!人之思觉者，以何为所缘而生耶?
    大德!以名、色为所缘。
    三弥提!然则，于何为异耶?
    大德!于界是。
    三弥提!然则，从何集起耶?
    大德!从触集起。
    三弥提!然则，以何为等趣耶?
    大德!以受为等趣。
    三弥提!然则，以何为上首耶?
    大德!以定为上首。
    三弥提!然则，以何为增上耶?
    大德!以念为增上。
    三弥提!然则，以何为最上耶?
    大德!以慧为最上。
    三弥提!然则，以何为核心耶?
    大德!以解脱为核心。
    三弥提!然则，以何为究意耶?
    大德!以不死为究竟。
二  若问“三弥提!人之思觉者，以何为所缘而生耶?”，汝别说“大德!以名、色为
所缘。”
    若问：“三弥提!然则，于何为异耶?”，汝别说：“大德!于界是。”
    若问：“三弥提!然则，从何集起耶?”，汝别说：“大德!从触集起。”
    若问：“三弥提!然则，以何为等趣耶?”，汝别说：“大德!以受为等趣。”
    若问：“三弥提!然则，以何为上首耶?”，汝别说：“大德!以定为上首。”
    若问：“三弥提!然则，以何为增上耶?”，汝别说：“大德!以念为增上。”
    若问：“三弥提!然则，以何为最上耶?”，汝别说：“大德!以慧为最上。”
    若问：“三弥提!然则，以何为核心耶?”，汝别说：“大德!以解脱为核心。”
    若问：“三弥提!然则，以何为究竟耶?”，汝别说：“大德!以不死为究竟。”
    善哉、善哉!三弥提!善哉!三弥提!问汝之回答。然且，以其故而无有慢。

注1 参照八集八十四(汉释南传大藏经第二十三卷二六三页)。

       十五 痈
一  诸比丘!譬如有多年积集之痈，有九疮口，九自然口1。从此滴者，唯不净之
滴，唯恶臭之滴，唯可厌之滴。所漏者，唯不净之漏，唯恶臭之漏，唯可厌之漏。
二  诸比丘!所谓痈者，即此四大所造、父母所生、饭粥所集、无常、破坏、粉碎、
断绝、坏灭法、身之增上语。从此滴者，唯不净之滴，唯恶臭之滴，唯可厌之滴。
所漏者，唯不净之漏，唯恶臭之漏，唯可厌之漏。
    诸比丘!故厌离于此身!

注1 “自然口”(abhedanamukha)。若依原注，非由任何物所破之……而生起疮口。

       十六 想1
一  诸比丘!若修习多习九想者，则有大果，有大功德，不死究竟，不死究尽。何
等为九想耶?
二  即：不净想、死想、食违逆想、一切世间不可乐想、无常想，无常即苦想，苦
即无我想、断想、离贪想。
    诸比丘!若修习多习此九想者，则有大果，有大功德，不死究竟，不死究尽。

注1 七集四十五(汉译南传大藏经第二十二卷二四五页)。

       十七 家1
一  诸比丘!于九分成就之家，若未往此者，则不可往，若已往者，则不可坐。何
等为九分耶?
二  即：悦而不迎逆、悦而不问讯、悦而不与座、秘所有、有多而少与、有妙而与
粗、不恭敬而与不恭敬、不为听法而近坐、不赏味所说。
    诸比丘!如是，于九分成就之家，若未往此者，则不可往，若已往者，则不可
坐。
三  诸比丘!于九分成就之家，若未往此者，则可往，若已往者，则可坐。何等为
九分耶?
四  即：悦而迎逆、悦而问讯、悦而与座、不秘所有、若有多则与多、若有妙则与
妙、恭敬而不与不恭敬、为听法近坐、赏味所说。
    诸比丘!如是，于九分成就之家，若未往者，则可往，若已往者，则可坐。

注1 参照七集十三(汉译南传大藏经第二十二卷二0五页)。

       十八 慈1
一  诸比丘!若修行九分成就之布萨者，则有大果、大功德、大威光、大偏满。诸
    比丘!云何若修行九分成就之布萨者，则有大果、大功德、大威光、大偏满耶?
二  诸比丘!此处有圣弟子，如是思择：“诸阿罗汉者，乃至命终，断杀生、离杀生、
弃杖弃刀、有耻具悲、哀愍一切众生而住。今我亦于今日、今夜，断杀生、离杀生、
弃杖弃刀、有耻具悲、哀愍一切众生而住。我当以此分作阿罗汉，修行布萨。”此乃
成就之第一分。
三  “诸阿罗汉者，乃至命终，断不与取、离不与取、取能与、望能与、不盗、净己
而住。今我亦于今日、今夜，断不与取、离不与取、取能与、望能与、不盗、净己
而住。我当以此分作阿罗汉，修行布萨。”2此乃成就之第二分。
四  “诸阿罗汉者，乃至命终，断非梵行、修梵行、修远行3、离淫秽之法。今我亦
于今日、今夜，断非梵行、修梵行、修远行、离淫秽之法。我当以此分作阿罗汉，
修行布萨。”此乃成就之第三分。
五  “诸阿罗汉者，乃至命终，断妄语、离妄语、与真语、与真实、可依、可信、不
欺世间。今我亦于今日、今夜，断妄语、离妄语、与真语、与真实，可依、可信、
不欺世间。我当以此分作阿罗汉，修行布萨。”此乃成就之第四分。
六  “诸阿罗汉者，乃至命终，断饮酒、离饮酒。今我亦于今日、今夜，断饮酒、离
饮酒。我当以此分作阿罗汉，修行布萨。”此乃成就之第五分。
七  “诸阿罗汉者，乃至命终，为一食而不夜食4、离非时食。今我亦于今日、今夜，
为一食而不夜食、离非时食。我当以此分作阿罗汉，修行布萨。”此乃成就之第六分。
八  “诸阿罗汉者，乃至命终，离舞蹈、歌谣、音乐、观剧与华鬘、薰香、涂香之所
持、庄严。今我亦于今日、今夜，离舞蹈、歌谣、音乐、观剧与华鬘、薰香、涂香
之所持、庄严。我当以此分作阿罗汉，修行布萨。”此乃成就之第七分。
九  “诸阿罗汉者，乃至命终，断高床、大床，离高床、大床，卧小床、草敷具之低
处。今我亦于今日、今夜，断高床、大床，离高床、大床，卧小床、草敷具之低处。
我当以此分作阿罗汉，修行布萨。”此乃成就之第八分。
一0  诸比丘!此处有圣弟子，以与慈俱行之心，偏满一方而住。如是，第二、第
三、第四、上、下、横、偏、于一切处、于一切世界，以与慈俱行极广、甚大、无
量、无怨、无害之心偏满而住。此乃成就之第九分。
    诸比丘!如是若修行九分成就之布萨，则有大果、大功德、大威光、大偏满。

 注1 参照八集四十一(汉译南传大藏经第二十四卷一一六页)。
   2 以下至第九节，各节每一冒头有“……乃至……”恐怕是衍生。
   3 “修行远离”云云，原本有aracaravirata以类似前文故改为aracari virata。次亦同。
   4 “不夜食”云云，原本有rattuparata之下补virata一语，次亦同此。

       十九 天
一  诸比丘!此夜，众多之天于深夜示现殊妙之色相，偏照祇树林，来到我处。至
已，礼敬我而立于一面。诸比丘!立于一面之彼诸天对我言：
    大德!我等于从前为人时，家有诸出家者来，我等迎逆而不问讯。大德!如是
我等之事业不圆满而生追悔、后悔，受下劣之身。
二  诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯而不与座。大德!
如是我等之事业不圆满而生追悔、后悔，受下劣之身。
三  诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座，能应力
应而不分布。大德!如是我等之事业不圆满而生追悔、后悔，受下劣之身。
    诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座、能应力
应而分布，但不为听法而近坐。大德!如是我等之事业不圆满而生追悔、后悔，
受下劣之身。
    诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座、应能应
力而分布、为听法近坐，但不倾耳而听法。大德!如是我等之事业不圆满而生追
悔、后悔，受下劣之身。
    诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座、能应力
应而分布、为听法近坐，倾耳而听法，但听已而不受持其法。大德!如是我等之
事业不圆满而生追悔、后悔，受下劣之身。
    诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座、能应力
应而分布、为听法近坐、倾耳听法、听已而受持其法，但不观察受持法义。大德!
如是我等之事业不圆满而生追悔、后悔，受下劣之身。
    诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座、能应力
应而分布、为听法近坐、倾耳听法、听已而受持其法、观察受持法义，知义知法
而不法随法行。大德!如是我等之事业不圆满而生追悔、后悔，受下劣之身。
四  诸比丘!复有众多之天，到我处言：
    大德!我等于从前为人时，家有诸出家者来，我等迎逆、问讯、与座、能应力
应而分布、为听法近坐，倾耳听法，听已受持其法、观察受持法义、知义知法而法
随法行。
    大德!如是我等之事业圆满而不生追悔、后悔，受殊胜之身。
    诸比丘!此处有树下，此处有空闲处。诸比丘!静虑!勿放逸!如彼最初之诸
天，勿于以后生追悔。

       二十 毗罗摩1
一  尔时，世尊住舍卫城祇树给孤独园。时，给孤独居士往诣世尊所在之处。至已，
礼敬世尊而退坐一面。坐于一面之时，世尊对给孤独居士言：
    居士!于汝家，行布施耶?
    大德!于我家，行布施，但为粗敝之糠饭与酸粥。
二  居士!若与粗敝或殊妙之布施，对此不恭敬而施，不尊重而施，不亲自而施，
投弃而施，若不观果报之来而施者，则其人对每次生起之布施异熟，不倾心于
广大之食受用，不倾心于广大之衣受用，不倾心于广大之乘受用，不倾心于广大之
五妙欲受用，对其子、妻、奴、走使、仆而不顺从，不倾听，不起了解之心。何以
故耶?居士!如是，此乃不恭敬作业之异熟。
三  居士!若与粗敝或殊妙之布施，对此恭敬而施，尊重而施，亲自而施，不投弃
而施，若观果报来而施，则其人对每次生起之布施异熟，倾心于广大之食受用，
倾心于广大之衣受用，倾心于广大之乘受用，倾心于广大之五妙欲受用，对其子、
妻、奴、走使、仆而顺从，倾听，起了解之心。何以故耶?居士!如是，此乃恭敬
作业之异熟。
四  居士!过去之时，有名为毗罗摩之婆罗门。彼与如是之布施、大施。谓于八
万四千金钵盛满银而施，于八万四千之银钵盛满金而施，于八万四千之银钵盛满
金宝而施，于八万四千之象著金之庄严、金幢，以金网覆之而施，于八万四千之车
敷以狮子皮、虎皮、彪皮、黄褐色之毯而施，于八万四千之乳牛具黄麻之系绳与钥
之乳桶而施，于八万四千之女著摩尼之耳环而施，于八万四千之椅子覆长山羊毛、
覆白毡、绣花、殊胜之羚羊皮，于天盖两边有赤枕而施，施八万四千俱胝之刍麻、
憍奢耶、钦婆罗、古具之衣。况乎食、饮、嚼、啖、含、消耶?如河川之流出。
五  居士!于汝意为何?“彼时行布施、大施之毗罗摩婆罗门是其他人”耶?居士!
不应如是见。于彼时我之行布施、大施为毗罗摩婆罗门。
    居士!于彼布施，无有一人是应供养者，无有一人是彼净供施者
    居士!比起毗罗摩婆罗门之行布施、大施，若令一见具足之人而受，则更生大
果。
    居士!比起毗罗摩婆罗门之行布施、大施及令百见具足之人而受，若令一一来
者之人而受，则更生大果。
    居士!比起毗罗摩婆罗门之行布施、大施及令百一来者之人而受，若令一不还
者之人而受，则更生大果。
    居士!比起毗罗摩婆罗门之行布施、大施及令百不还者之人而受，若令一阿
罗汉之人而受，则更生大果。
    居士!比起毗罗摩婆罗门之行布施、大施及令百阿罗汉之人而受，若令一独
觉者之人而受，则更生大果。
    居士!比起毗罗摩婆罗门之行布施、大施及令百独觉者之人而受，若令如来、
应供、正等觉者而受，则更生大果。
    居士!比起毗罗摩婆罗门之行布施、大施及令如来、应供、正等觉者而受，
若令以佛为上首之比丘众而受，则更生大果。
    居士!比起令以佛为上首之比丘众而受，若为四方僧建立精舍，则更生大果。
    居士!比起为四方僧建立精舍，若以明净心归依佛、法、僧，则更生大果。
    居士!比起以明净心归依佛、法、僧，若以明净心而受离杀生、离不与取、
离邪淫、离妄语、离饮酒之学处，则更生大果。
    居士!比起以明净心而受离杀生、离不与取、离邪淫、离妄语、离饮酒之学
处，乃至于牦牛顷亦修习慈心，则更生大果。
    居士!比起毗罗摩婆罗门之行布施、大施，及令一见具足者之人而受，及令百
见具足者之人而受，及令一一来者之人而受，及令百一来者之人而受，及令一不还
者之人而受，及令百不还者之人而受，及令一阿罗汉者之人而受，及令百阿罗汉者
之人而受，及令一独觉者之人而受，及令百独觉者之人而受，及令如来、应供、正
等觉者而受，及令以佛为上首之比丘众而受，及为四方僧建立精舍，及以明净心而
归依佛、法、僧，及以明净心而受离杀生、离不与取、离邪淫、离妄语、离饮酒
之学处，乃至于牦牛顷亦修习慈心，若弹指之顷修习无常想，则生大果。

注1 汉译增一阿含二七．三(大正藏二．六四四b)、中阿含一五五(大正藏一．六七七a)。

                                                         第二 师子吼品毕
     此中，摄颂曰：
              (一)安居住、(二)有余依、(三)拘絺罗、
              (四)三弥提、(五)痈、(六)想、(七)家、
              (八)慈、(九)天、(一0)毗罗摩。

             第三 有情居品
       二十一 处
一  诸比丘!北俱卢人依三处而胜于三十三天与阎浮提人。何等为三处耶?
二  即：无我所、无执著、有殊胜之寿量。
    诸比丘!北俱卢人依此三处而胜于三十三天与阎浮提人。
三  诸比丘!三十三天依三处而胜北俱卢人与阎浮提人。何等为三处耶?
四  即天寿、天色与天乐。
    诸比丘!三十三天依此三处而胜于北俱卢人与阎浮提人。
五  诸比丘!阎浮提人依三处而胜于北俱卢与三十三天。何等为三处耶?
    即：为勇健、为具念、以此处为梵行之住处。
    诸比丘!阎浮提人依此三处而胜于北俱卢人与三十三天。
      二十二 未调马1
一  诸比丘!我欲说三种未调马、三种未调人、三种良马、三种人中良马、三种最
良马、三种人中最具马。谛听!谛听!善思作意!我当说。
    唯然，大德!
    彼诸比丘回答世尊。世尊乃说：
二  诸比丘!何等为三种未调马耶?
    诸比丘!此处有一类未调马，具速疾而不具美色、不具高躯与体态。诸比丘!
复次，此处有一类未调马，具速疾、具美色而不具高躯与体态。诸比丘!复次，此
处有一类未调马，具速疾、具美色、且具高躯与体态。
    诸比丘!此为三种未调马。
三  诸比丘!何等为三种未调人耶?
    诸比丘!此处有一类未调人，具速疾而不具美色、不具高躯与体态。诸比丘!
复次，此处有一类未调人，且速疾、具美色而不具高躯与体态。诸比丘!复次，此
处有一类未调人，具速疾、具美色且具高躯与体态。
四  诸比丘!云何为未调人，具速疾而不具美色、不具高躯与体态耶?
    诸比丘!此处有比丘，若如实知“此是苦”，如实知“此是苦集”，如实知“此是苦
灭”，如实知“此是顺苦灭道”，则此称之为速疾。复次，若问胜法、胜律，怖而不答，
则此称之为无美色。复次，若不得衣、食、坐卧具、病药，资具，则此称之为无高
躯与体态。诸比丘!如是为未调人，具速疾而不具美色，不具高躯与体态。
五  诸比丘!云何为未调人，具速疾、具美色而不具高躯与体态耶?
    诸比丘!此处有比丘，若如实知“此是苦”，如实知“此是苦集”，如实知“此是苦
灭”，如实知“此是顺苦灭道”，则此称之为速疾。复次，若问胜法、胜律，答而不怖，
则此称之为美色。复次，若不得衣、食、坐卧具、病药，资具，则此称之为无高躯
与体态。诸比丘!如是为未调人，具速疾、具美色而不具高躯与体态。
六  诸比丘!云何为未调人，具速疾、具美色，且具高躯与体态耶?
    诸比丘!此处有比丘，若如实知“此是苦”，如实了知“此是苦集”，如实了知“此
是苦灭”，如实了知“此是顺苦灭道”，则此称之为速疾。复次，若问胜法、胜律，答
而不怖，则此称之为美色。复次，若得衣、食、坐卧具、病药，资具，则此称之为
高躯与体态。诸比丘!如是为未调人，具速疾、具美色，且具高躯与体态。
    诸比丘!此为三种未调人。
七  诸比丘!何等为三种良马耶?
    诸比丘!此处有一类良马，具速疾而不具美色、不具高躯与体态。诸比丘!复
次，此处有一类良马具速疾、具美色而不具高躯与体态。诸比丘!复次，此处有一
类良马具速疾、具美色、且具高躯与体态。
    诸比丘!此为三种良马。
八  诸比丘!何等为三种人中良马耶?
    诸比丘!此处有一类人中良马具速疾而不具美色、不具高躯与体态。诸比丘!
复次，此处有一类人中良马具速疾、具美色而不具高躯与体态。诸比丘!复次，此
处有一类人中良马具速疾、具美色、且具高躯与体态。
    诸比丘!云何为人中良马者具速疾而不具美色、不具高躯与体态耶?
    诸比丘!此处有比丘，五顺下分结尽故，为化生者，于彼处般涅槃，若由其世
得不退转之法，则此称之为速疾。复次，若问胜法、胜律，怖而不答，则此称之为
无美色。复次，若不得衣、食、坐卧具、病药，资具，则此称之为无高躯与体态。
    诸比丘!如是为人中良马，具速疾、而不具美色、不具高躯与体态。
    诸比丘!云何为人中良马，具速疾、具美色而不具高躯与体态耶?
    诸比丘!此处有比丘，五顺下分结尽故，为化生者，于彼处般涅槃，若由其世
得不退转之法，则此称之为速疾。复次，若问胜法、胜律，答而不怖，则此称之为
美色。复次，若不得衣、食、坐卧具、病药，资具，则此称之为无高躯与体态。诸
比丘!如是为人中良马，具速疾、具美色而不具高躯与体态。
九  诸比丘!云何为人中良马者具速疾、具美色、且具高躯与体态耶?
    诸比丘!此处有比丘，五顺下分结尽故，为化生者，于彼处般涅槃，若由其世
得不退转之法，则此名称之为速疾。复次，若问胜法、胜律，答而不怖，则此称之
为美色。复次，若得衣、食、坐卧具、病药，资具，则此称之为具高躯与体态。诸
比丘!如是为人中良马，具速疾、具美色、且具高躯与体态。
    诸比丘!此为三种人中良马。
一0  诸比丘!何等为三种最良马耶?
    诸比丘!此处有一类最良马，具速疾而不具美色，不具高躯与体态。诸比丘!
复次，此处有一类最良马，具速疾、具美色而不具高躯与体态。诸比丘!复次，有
一类最良马具速疾、具美色、且具高躯与体态。
    诸比丘!此为三种最良马。
一一  诸比丘!何等为三种人中最良马耶?
    诸比丘!此处有一类人中最良马，具速疾而不具美色、不具高躯与体态。诸比
丘!复次，此处有一类人中最良马，具速疾、具美色而不具高躯与体态。诸比丘!
复次，此处有一类人中最良马，具速疾、具美色、且具高躯与体态。
一二  诸比丘!云何为人中最良马，具速疾而不具美色，不具高躯与体态耶?
    诸比丘!此处有比丘，诸漏已尽故，为无漏而心解脱、慧解脱，已于现法自证
知，现证具足而住，则此称之为速疾。复次，若问胜法、胜律，怖而不答，则此称
之为无美色。复次，若不得衣、食、坐卧具、病药，资具，则此称之为无高躯与体
态。诸比丘!如是为人中最良马者，具速疾而不具美色，不具高躯与体态。
    诸比丘!云何为人中最良马者，具速疾、具美色而不具高躯与体态耶?
    诸比丘!此处有比丘，诸漏已尽故，为无漏而心解脱、慧解脱，已于现法自证
知，现证具足而住，则此称之为速疾。复次，若问胜法、胜律，答而不怖，则此称
之为美色。复次，若不得衣、食、坐卧具、病药，资具，则此称之为无高躯与体态。
    诸比丘!如是为人中最良马者，具速疾、具美色而不具高躯与体态。
    诸比丘!云何为人中最良马者，具速疾、具美色、且具高躯与体态耶?
    诸比丘!此处有比丘，诸漏已尽故，为无漏而心解脱、慧解脱，已于现法自证
知，现证具足而住，则此称之为速疾。复次，若问胜法、胜利，答而不怖，则此称
之为美色。复次，若得衣、食、坐卧具、病药，资具，则此称之为高躯与体态。诸
比丘!如是为人中最良马者，具速疾、具美色、且具高躯与体态。
    诸比丘!此为三种人中最良马。

注1 参照汉译杂阿含三二．一三-一四．二三．一(大正藏二．二三三b)。三集百三十八(底
    本百三十七)-百三十九(汉译南传大藏经第十七卷四一三页)。

       二十三 渴爱1
一  诸比丘!我欲说以九渴爱为根本之法。谛听!谛听!善思作意!我当说。
    唯然，大德!
    彼诸比丘回答世尊。世尊说：
    诸比丘!何等为以九种渴爱为根本之法耶?
二  即：缘渴爱而有寻求、缘寻求而有利得、缘利得而有决定、缘决定而有欲贪、
缘欲贪而有耽著、缘耽著而有执著、缘执著而有悭吝、缘悭吝而有守护2。以守护
为因而生执杖、执刀、诤讼、争论、论诤、相违语、离间语、虚诳语之种种生恶不
善法。
    诸比丘!此为以九种渴爱为根本之法。”

注1 长部经典原典第三卷二八九页(南传大藏经第八卷三七七页)。
  2 “守护”。原本及暹罗本于(arakkhadhikaranam)之前皆缺arakkho一语，今由异本补
    之。

       二十四 有情居1
一  “诸比丘!有九种有情居。何等为九种耶?
二  诸比丘?有情有身异、想异，譬如人与一分之天与一分之堕有情。此为第一之
有情居。
三  诸比丘!有情有身异、想一，譬如最初出现之梵众天。此为第二之有情居。
四  诸比丘!有情有身一、想异，譬如光音天。此为第三种之有情居。
五  诸比丘!有情有身一、想一，譬如偏净天。此为第四之有情居。
六  诸比丘!有情有无想、无觉，譬如无想有情。此为第五之有情居。
七  诸比丘!有情有偏超色想，灭有对想，不作意种种想，所谓“空无边是”，入于
空无边处者。此为第六之有情居。
八  诸比丘!有情有偏超空无边处，所谓“识无边是”，入于识无边处者。此为第七
之有情居。
九  诸比丘!有情有偏超识无边处，所谓“无所有”，入于无所有处者。此为第八之
有情居。
一0  诸比丘!有情有偏超无所有处，入于非想非非想处者。此为第九之有情居。
诸比丘!此为九种有情居。

注1 长部经典原典第三卷二六三、二八八页(南传大藏经第八卷三四三、三七七页)汉译增一
    阿含四四．一(大正藏二．七六四c)、同上四四．一一(大正藏二·七六九a)。参照荻
    原博士编“梵汉对照佛教辞典”第一一九节。

      二十五 慧1
一  诸比丘!若比丘之心以慧善积习时，诸比丘!此比丘能自记说：“我生已尽，梵
行已住，所作已办，自知不受后有。”诸比丘!云何为比丘之心以慧善积习耶?
二  所谓“我心离贪”者，即心以慧善积习。所谓“我心离嗔”者，即心以慧善积习。
所谓“我心离痴”者，即心以慧善积习。所谓“我心无有贪法”者，即心以慧善积习。
所谓“我心无有嗔法”者，即心以慧善积习。所谓“我心无有痴法”者，即心以慧善积
习。所谓“我心无还欲有之法”者，即心以慧善积习。所谓“我心无还色有之法”者，
即心以慧善积习。所谓“我心无还无色有之法”者，即心以慧善所积习。
    诸比丘!若比丘之心以慧善积习时。诸心丘!此比丘能自记说：“我生已尽，梵
行已住，所作已办，自知不受后有。”

注1 参照次经

      二十六 石柱1
一  如是我闻。一时，具寿舍利弗与具寿月子住王舍城之迦兰陀竹园。具寿月子于
此告诸比丘言：
    友等!提婆达多对诸比丘说法而言：“友等!若比丘之心以意积习2时，此比丘
能自记说：‘我生已尽，梵行已住，所作已办，自知不受后有。’”
二  如是说时，具寿舍利弗对具寿月子曰：
    友月子!提婆达多对诸比丘说法言：“友等!若比丘之心以意积习时，此比丘能
自记说：‘我生已尽，梵行已住，所作已办，自知不受后有。’”友月子!提婆达多
对诸比丘说法而谓：“友等!若比丘之心以意善积习时。此比丘能自记别：‘我生已
尽，梵行已住，所作已办，自知不受后有。’”
三   具寿月子二度告诸比丘谓：
    友等!提婆达多对诸比丘说法而言：“友等!若比丘之心以意积习时，此比丘能
自记别：‘我生已尽，梵行已住，所作已办，自知不受后有。’”
    具寿舍利弗二度对具寿月子曰：
    友月子!提婆达多对诸比丘说法非言：“友等!若比丘之心以意积习时，此比丘
能自记别：‘我生已尽，梵行已住，所作已办，自知不受后有。’”友月子!提婆达
多对诸比丘说法而言：“友等!若比丘之心以意善积习时，此比丘能自记别：‘我生
已尽，梵行已住，所作已办，自知不受后有。’”
    具寿月子三度告诸比丘言：
    友等!提婆达多对诸比丘说法而言：“友等!若比丘之心以意积习时，此比丘能
自记别：‘我生已尽，梵行已住，所作已办，自知不受后有。’”
    具寿舍利弗三度对具寿月子曰：
    友月子!提婆达多对诸比丘说法非言：“友等!若比丘之心以意积习时，此比丘
龙自记别：‘我生已尽，梵行已住，所作已办，自知不受后有。’”友月子!提婆达
多诸比丘说法而言：“友等!若比丘之心以意善所积习时，此比丘能自记别：‘我生
已尽，梵行已住，所作已办，自知不受后有。’
四  友等!云何为比丘之心以意善积习耶?
    所谓“我心离贪”者，即心以意善所积习。所谓“我心离嗔”者，即心以意善积习。
所谓“我心离痴”者，即心以意善积习。所谓“我心无有贪法”者，即心以意善积习。
所谓“我心无有嗔法”者，即心以意善积习。所谓“我心无有痴法”者，即心以意善所
积习，所谓“我心无还欲有之法”者，即心以意善积习。所谓“我心无还色有之法”者，
即心以意善积习。所谓“我心无还无色有之法”者，即心以意善积习。
五  如是，于正心解脱之比丘，若多眼所识之色，即使现于眼，其心亦不永尽，其
心为不杂而安住，得不动，观灭尽。若多耳所识之声，即使现于耳，其心亦不永尽，
其心为不杂而安住，得不动，观灭尽。若多鼻所识之香，即使现于鼻，其心亦不
永尽，其心为不杂而安住，得不动，观灭尽。若多舌所识之味，即使现于舌，其
心亦不永尽，其心为不杂而安住，得不动，观灭尽。若多身所识之触，即使现于
身，其心亦不永尽，其心为不杂而安住，得不动，观灭尽。若多意所识之法，即
使现于意，其心亦不永尽，其心为不杂而安住，得不动，观灭尽。
    友等!譬如有石柱长十六肘，从根而下有八肘，从根而上有八肘。若从东
方吹来大风雨，皆不震不动不摇；若从西方吹来大风雨，皆不震不动不摇；若
从北方吹来大风雨，皆不震不动不摇；若从南方吹来大风雨，皆不震不动不摇。
何以故耶?友等!石柱根深善埋故。友等!如是，于如是正心解脱之比丘，若多眼
所识之色，即使现于眼，其心亦不永尽，其心为不杂而安住，得不动，观灭尽。若
多耳所识之声，即使现于耳，其心亦不永尽，其心不杂而安住，得不动，观灭尽。
若多鼻所识之香，即使现于鼻，其心亦不永尽，其心为不杂而安住，得不动，观
灭尽。若多舌所识之味，即使现于舌，其心亦不永尽，其心为不杂而安住，得不
动，观灭尽。若多身所识之触，即使现于身，其心亦不永尽，其心为不杂而安住，
得不动，观灭尽。若多意所识之法，即使现于意，其心亦不永尽，其心为不杂而
安住，得不动，观灭尽。

注1 汉译杂阿含一八．一0(大正藏二．一三一a)
  2 “积习”原本及暹罗本皆有suparicitam但见以下之文脉，而改为paricitam以下同此。

      二十七 怨仇(一)
一  时，给孤独居士往诣世尊所在之处。至已，礼敬世尊而退坐一面。坐于一面之
时，世尊对给孤独居士说：
二  居士!圣弟子，成就五怖畏、怨仇止息、四预流支时，若欲得自记别，而曰：
“于我地狱灭尽、畜生灭尽、饿鬼灭尽、恶生、恶趣、堕处灭尽，成为预流，堕法灭，
决定而趣向等觉。”
三  何等为五怖畏、怨仇止息耶?
    居士!杀生者缘杀生，于现法生怖畏、怨仇，于来世亦生怖畏、怨仇，心中受
苦忧。若远离杀生，于现法则不生怖畏、怨仇，于来世亦不生怖畏、怨仇，心中不
受苦忧。若远离杀生，如是怖畏、怨仇则止息。
    居士!不与取者缘不与取，于现法生怖畏、怨仇，于来世亦生怖畏、怨仇，
心中受苦忧。若远离不与取，于现法则不生怖畏、怨仇，于来世亦不生怖畏、怨仇，
心中不受苦忧。若远离不与取，如是怖畏、怨仇则止息。
    居士!邪淫者缘邪淫，于现法生怖畏、怨仇，于来世亦生怖畏、怨仇，心
中受苦忧。若远离邪淫，于现法则不生怖畏、怨仇，于来世亦不生怖畏、怨仇，心
中不受苦忧。若远离邪淫，如是怖畏、怨仇则止息。
    居士!妄语者缘妄语，于现法生怖畏、怨仇，于来世亦生怖畏、怨仇，心
中受苦忧。若远离妄语，于现法则不生怖畏、怨仇，于来世亦不生怖畏、怨仇，心
中不受苦忧。若远离妄语，如是怖畏、怨仇则止息。
    居士!饮酒者缘饮酒，于现法生怖畏、怨仇，于来世亦生怖畏、怨仇，心中
受苦忧。若远离饮酒，于现法则不生怖畏、怨仇，于来世亦不生怖畏、怨仇，心中
不受苦忧。若远离饮酒，如是怖畏、怨仇则止息。
    此等为五怖畏、怨仇止息。
四  何等为四预流支成就耶?
    居士!此处有圣弟子，于佛成就证净，而曰：“彼世尊是应供、正等觉、明行足、
善逝、世间解、无上士、调御丈夫、天人师、佛、世尊。”
    于法成就证净，而曰：“世尊之法是善说、现见、不时、来见、引导、智者应自
知。”
    于僧成就证净，而曰：“世尊之声闻众是妙行者，世尊之声闻众是直行者，世尊
之声闻众是应理行者，世尊之声闻众是和敬行者，所谓四双八辈，此世尊之声闻众
是应请、极应请、应施、应合掌、世间无上福田。”
    圣者成就所乐不破、不穿、不难、不秽、离脱、智者所赞、不可执取、能发三
摩地之戒。
    此等为四预流支成就。
五  居士!圣弟子，成就此五怖畏、怨仇止息、四预流支时，若欲得自记别，而曰：
“于我地狱灭尽、畜生灭尽、饿鬼灭尽、恶生、恶趣、堕处灭尽，成为预流，堕法灭，
决定而趣向等觉。”
      二十八 怨仇(二)
一  诸比丘!圣弟子，成就五怖畏、怨仇止息、四预流支时。若欲得自记别，而曰：
“于我地狱灭尽、畜生灭尽、饿鬼灭尽、恶生、恶趣、堕处灭尽，成为预流，堕法灭，
决定而趣向等觉。”
二  何等为五怖畏、怨仇止息耶?
    诸比丘!杀生者缘杀生，于现法生怖畏、怨仇，于来世亦生怖畏、怨仇，心
中受苦忧。若远离杀生，于现法则不生怖畏、怨仇，于来世亦不生怖畏、怨仇，心
中不受苦忧。若远离杀生，如是怖畏、怨仇则止息。
    诸比丘!不与取者缘不与取，于现法生怖畏、怨仇，于来世亦生怖畏、怨仇，
心中受苦忧。若远离不与取，于现法则不生怖畏、怨仇，于来世亦不生怖畏、怨仇，
心中不受苦忧。若远离不与取，如是怖畏、怨仇则止息。
    诸比丘!邪淫者缘邪淫，于现法生怖畏、怨仇，于来世亦生怖畏、怨仇，心中
受苦忧。若远离邪淫，于现法则不生怖畏、怨仇，于来世亦不生怖畏、怨仇，心中
不受苦忧。若远离邪淫，如是怖畏、怨仇则止息。
    诸比丘!妄语者缘妄语，于现法生怖畏、怨仇，于来世亦生怖畏、怨仇，心中
受苦忧。若远离妄语，于现法则不生怖畏、怨仇，于来世亦不生怖畏、怨仇，心中
不受苦忧。若远离妄语，如是怖畏、怨仇则止息。
    诸比丘!饮酒者缘饮酒，于现法生怖畏、怨仇，于来世亦生怖畏、怨仇，心中
受苦忧。若远离饮酒，于现法则不生怖畏、怨仇，于来世亦不生怖畏、怨仇，心中
不受苦忧。若远离饮酒，如是怖畏、怨仇则止息。
    此等为五怖畏、怨仇止息。
三  何等为四预流文成就耶?
    诸比丘!此处有圣弟子，于佛成就证净，而曰：“彼世尊是应供、正等觉、明
行足、善逝、世间解、无上士、调御丈夫、天人师、佛、世尊。”
    于法成就证净，而曰：“世尊之法是善说、现见、不时、来见、引导、智者应自
知。”
    于僧成就证净，而曰：“世尊之声闻众是妙行者，世尊之声闻众是直行者，世尊
之声闻众是应理行者，世尊之声闻众是和敬行者，所谓四双八辈，此世尊之声闻众
是应请、极应请、应施、应合掌、世间无上福田。”
    圣者成就所乐不破、不穿、不杂、不秽、离脱、智者所赞、不可执取、能发三
摩地之戒。
    此等为四预流支成就。
四  诸比丘!圣弟子成就此五怖畏、怨仇止息、此四预流支时，若欲得自记别，而
曰：“于我地狱灭尽、畜生灭尽、饿鬼灭尽、恶生、恶趣、堕处灭尽，成为预流，堕
法灭，决定而趣向等觉”。
      二十九 嫌恨1 (一)
一  诸比丘!有九种嫌恨事。何等为九种耶?
二  所谓“彼已于我作不饶益”，而结嫌恨。所谓“彼于我作不饶益”，而结嫌恨。所
谓“彼将于我作不饶益”，而结嫌恨。所谓“彼已于我之可爱、可意者作不饶益”，而
结嫌恨。所谓“彼于我之可爱、可意者作不饶益”，而结嫌恨。所谓“彼将于我之
可爱、可意者作不饶益”，而结嫌恨。所谓“彼已于我之非可爱、非可意者作饶益”，
而结嫌恨。所谓“彼于我之非可爱、非可意者作饶益”，而结嫌恨。所谓“彼将于
我之非可爱、非可意者作饶益”，而结嫌恨。
    诸比丘!此等为九种嫌恨事。

注1 长部经典原典第三卷二六二、二八九页(南传大藏经第八卷四四二．三七八页)。

       三十 嫌恨1 (二)
一  诸比丘!有调伏九种嫌恨。何等为九种耶?
二  所谓“彼已于我作不饶益，有何利耶?”，而调伏嫌恨。所谓“彼于我作不饶益，
有何利耶?”，而调伏嫌恨。所谓“彼将于我作不饶益，有何利耶?”，而调伏嫌恨。
所谓“彼已于我之可爱、可意者作不饶益，有何利耶?”，而调伏嫌恨。所谓“彼于
我之可爱、可意者作不饶益，有何利耶?”，而调伏嫌恨。所谓“彼将于我之可爱、
可意者作不饶益，有何利耶?”，而调伏嫌恨。所谓“彼已于我之非可爱、非可意
者作饶益，有何利耶?”，而调伏嫌恨。所谓“彼于我之非可爱、非可意者作饶
益，有何利耶?”，而调伏嫌恨。所谓“彼将于我之非可爱、非可意者作饶益，有
何利耶?”，而调伏嫌恨。
    诸比丘!此等为九种调伏嫌恨。

注1 参照前经注。

      三十一 次第灭1
一  诸比丘!有九种次第灭。何等为九种耶?
二  若具足初静虑，则灭欲想已。若具足第二静虑，则灭寻伺已。若具足第三静虑，
则灭喜已。若具足第四静虑，则灭出入息已。若具足空无边处，则灭色想已。若具
足识无边处，则灭空无边处想已。若具足无所有处，则灭识无边处想已。若具足非
想非非想处，则灭无所有处想已。若具足想受灭，则灭想受已。
    诸比丘!此等为九种次第灭。

注1 长部经典原典第三卷二六六、二九0页(南传大藏经第八卷三四六、三七九页)。
                                                     第三 有情居品毕
     此中摄颂曰：
            (一)处、(二)未调马、(三)渴爱、(四)有情(居)、
            (五)慧1、(六)石柱、(七~八)二怨仇、
            (九~一0)二嫌恨、(一一)次第灭。

注1 “慧”。将底本sanna依异本改为panna。
    九 集 第三 有情居品                                 七七

