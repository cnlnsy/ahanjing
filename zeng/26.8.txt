　　（八）

闻如是

一时。佛在舍卫国祇树给孤独园

尔时。世尊告诸比丘。我今非独在比丘．比丘尼．清信士．清信女中为尊。乃至世间人民中独尊。今有四法本末。我躬自知之。而作证于四部之众．天上．人中。云何为四。一者一切诸行皆悉无常。我今知之。于四部之众．天上．人中而作证。二者一切诸行苦。三者一切诸行无我。四者涅槃休息。我今知之。于四部之众。于天上．人中而作证。是谓。比丘。四法之本。是故于天上．人中而独得尊

尔时。诸比丘闻佛所说。欢喜奉行

