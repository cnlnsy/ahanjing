　　（二）

我声闻中第一比丘尼。自识宿命无数劫事。所谓扙陀迦毗离比丘尼是。颜色端正。人所敬爱。所谓醯摩阇比丘尼是。降伏外道。立以正教。所谓输那比丘尼是。分别义趣。广说分部。所谓昙摩提那比丘尼是。身著粗衣。不以为愧。所谓优多罗比丘尼是。诸根寂静。恒若一心。所谓光明比丘尼是。衣服齐整。常如法教。所谓禅头比丘尼是。能杂种论。亦无疑滞。所谓檀多比丘尼是。堪任造偈。赞如来德。所谓天与比丘尼是。多闻博知恩慧接下。所谓瞿卑比丘尼是。

　拔陀．阇．输那　　昙摩那．优多
　光明．禅．檀多　　天与及瞿卑　

