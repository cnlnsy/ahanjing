　　（八）

闻如是

一时。佛在舍卫国祇树给孤独园

尔时。世尊告诸比丘。若有一人出现于世。尔时天及人民便蒙光泽。便有信心于戒．闻．施．智慧。犹如秋时月光盛满而无尘秽。普有所照。此亦如是。若多萨阿竭．阿罗呵．三耶三佛出现世间。天及人民便蒙光泽。有信心于戒．闻．施．智慧。如月盛满。普照一切。是故。诸比丘。兴恭敬心于如来所。如是。诸比丘。当作是学

尔时。诸比丘闻佛所说。欢喜奉行

