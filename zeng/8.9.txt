　　（九）

闻如是

一时。佛在舍卫国祇树给孤独园

尔时。世尊告诸比丘。若有一人出现于世。尔时天及人民皆悉炽盛。三恶众生便自减少。犹如国界圣王治化时。彼城中人民炽盛。邻国力弱。此亦如是。若多萨阿竭出现世时。三恶趣道便自减少。如是。诸比丘。当信向佛。是故。诸比丘。当作是学

尔时。诸比丘闻佛所说。欢喜奉行

