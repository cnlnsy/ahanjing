　　（一○）

闻如是

一时。佛在舍卫国祇树给孤独园

尔时。尊者罗云奉修禁戒。无所触犯。小罪尚避。况复大者。然不得有漏心解脱。尔时。众多比丘便至世尊所。头面礼足。在一面坐。尔时。众多比丘白世尊曰。罗云比丘奉修禁戒。无所触犯。然故有漏心不解脱

尔时。世尊便说此偈

　具足禁戒法　　诸根亦成就
　渐渐当逮得　　一切结使尽　

是故。诸比丘。常当念修治正法。无有漏失。如是。诸比丘。当作是学

尔时。诸比丘闻佛所说。欢喜奉行

　难陀．涅槃．乌　　驴不善有二
　烛及忍思惟　　梵志及罗云　

