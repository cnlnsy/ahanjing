　　（四）

我声闻中第一比丘尼。乐空冢间。所谓优迦摩比丘尼是。多游于慈。愍念生类。所谓清明比丘尼是。悲泣众生。不及道者。所谓素摩比丘尼是。喜得道者。愿及一切。所谓摩陀利比丘尼是。护守诸行。意不远离。所谓迦罗伽比丘尼是。守空执虚。了之无有。所谓提婆修比丘尼是。心乐无想。除去诸著。所谓日光比丘尼是。修习无愿。心恒广济。所谓末那婆比丘尼是。诸法无疑。度人无限。所谓毗摩达比丘尼是。能广说义。分别深法。所谓普照比丘尼是。

　优迦．明．素摩　　摩陀．迦．提婆
　日光．摩那婆　　毗摩达．普照　

