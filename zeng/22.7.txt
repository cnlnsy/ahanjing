　　（七）

闻如是

一时。佛在舍卫国祇树给孤独园

尔时。世尊告诸比丘。有此三法。不可觉知。不见．不闻。经历生死。未曾瞻睹。我及尔等曾不见闻。云何为三。所谓贤圣戒。不可觉知。不见．不闻。经历生死。未曾瞻睹。我及尔等曾不见闻。贤圣三昧．贤圣智慧。不可觉知。不见．不闻。如今我身并及汝等。皆悉觉知贤圣禁戒．贤圣三昧．贤圣智慧。皆悉成就。不复受有。已断生死根原。是故。诸比丘。当念修行此三法。如是。诸比丘。当作是学

尔时。诸比丘闻佛所说。欢喜奉行

