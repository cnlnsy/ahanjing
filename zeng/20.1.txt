　　（一）

闻如是

一时。佛在舍卫国祇树给孤独园

尔时。世尊告诸比丘。当亲近善知识。莫习恶行。信于恶业。所以然者。诸比丘。亲近善知识已。信便增益。闻．施．智慧普悉增益。若比丘亲近善知识。莫习恶行。所以然者。若近恶知识。便无信．戒．闻．施．智慧。是故。诸比丘。当亲近善知识。莫近恶知识。如是。诸比丘。当作是学

尔时。诸比丘闻佛所说。欢喜奉行

