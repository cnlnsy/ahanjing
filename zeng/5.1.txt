　　（一）

我声闻中第一比丘尼。久出家学。国王所敬。所谓大爱道瞿昙弥比丘尼是。智慧聪明。所谓识摩比丘尼是。神足第一。感致诸神。所谓优钵华色比丘尼是。行头陀法。十一限碍。所谓机梨舍瞿昙弥比丘尼是。天眼第一。所照无碍。所谓奢拘梨比丘尼是。坐禅入定。意不分散。所谓奢摩比丘尼是。分别义趣。广演道教。所谓波头兰阇那比丘尼是。奉持律教。无所加犯。所谓波罗遮那比丘尼是。得信解脱。不复退还。所谓迦旃延比丘尼是。得四辩才。不怀怯弱。所谓最胜比丘尼是

　大爱及识摩　　优钵．机昙弥
　拘利．奢．兰阇　　那罗．迦旃胜　

