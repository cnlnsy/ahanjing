　　（五）

闻如是

一时。佛在舍卫国祇树给孤独园

尔时。世尊告诸比丘。我恒观见一人心中所念之事。此人如屈伸臂顷堕泥[黍-禾+利]中。所以然者。由恶心故。心之生病坠堕地狱

尔时。世尊便说偈言

　犹如有一人　　心怀嗔恚想
　今告诸比丘　　广演其义趣
　今正是其时　　设有命终者
　假令入地狱　　由心秽行故　

是故。诸比丘。当降伏心。勿生秽行。如是。诸比丘。当作是学

尔时。诸比丘闻佛所说。欢喜奉行

