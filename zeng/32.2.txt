　　（二）

闻如是

一时。佛在舍卫国祇树给孤独园

尔时。世尊告诸比丘。我今当说不善之聚。汝等当善思念之

诸比丘对曰。如是。世尊。尔时。诸比丘从佛受教

世尊告曰。彼云何名为不善聚。所谓五盖。云何为五。贪欲盖．嗔恚盖．睡眠盖．调戏盖．疑盖。是谓名为五盖。欲知不善聚者。此名为五盖。所以然者。比丘当知。若有此五盖。便有畜生．饿鬼．地狱之分。诸不善法皆由此起。是故。诸比丘。当求方便。灭贪欲盖．嗔恚盖．睡眠盖．调戏盖．疑盖。如是。诸比丘。当作是学

尔时。诸比丘闻佛所说。欢喜奉行

