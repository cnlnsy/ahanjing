　　（三）

闻如是

一时。佛在舍卫国祇树给孤独园

尔时。世尊告诸比丘。若有一人出现世时。诸天．人民．魔及魔天．沙门．婆罗门。最尊最上。无与等者。福田第一。可事可敬。云何为一人。所谓多萨阿竭．阿罗呵．三耶三佛。是谓一人出现世时。过诸天．人民．阿须伦．魔及魔天．沙门．婆罗门上。最尊最上。无与等者。福田第一。可事可敬。如是。诸比丘。常当供养如来。如是。诸比丘。当作是学

尔时。诸比丘闻佛所说。欢喜奉行

