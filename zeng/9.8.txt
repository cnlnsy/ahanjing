　　（八）

闻如是

一时。佛在舍卫国祇树给孤独园

尔时。世尊告诸比丘。我于此众中。不见一法最胜最妙。眩惑世人。不生永寂。缚著牢狱。无有解已。所谓女见男子色已。便起想著。意甚爱敬。令人不至永寂。缚著牢狱。无有解已。意不舍离。周旋往来。今世后世。回转五道。动历劫数

尔时。世尊便说偈曰

　若生颠倒想　　兴念恩爱心
　除念意染著　　便无此诸秽　

是故。诸比丘。当除诸色。莫起想著。如是。诸比丘。当作是学

尔时。诸比丘闻佛所说。欢喜奉行

