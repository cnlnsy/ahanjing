　　（二）

闻如是

一时。佛在舍卫国祇树给孤独园

尔时。世尊告诸比丘。当灭一法。我证汝等成果神通。诸漏得尽。云何为一法。所谓味欲。是故。诸比丘。当灭此味欲。我证汝等成神通果。诸漏得尽

尔时。世尊便说此偈

　众生著此味　　死堕恶趣中
　今当舍此欲　　便成阿罗汉　

是故。诸比丘。常当舍此味著之想。如是。诸比丘。当作是学

尔时。诸比丘闻佛所说。欢喜奉行

