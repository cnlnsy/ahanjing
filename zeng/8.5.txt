　　（五）

闻如是

一时。佛在舍卫国祇树给孤独园

尔时。世尊告诸比丘。若有一人出现于世。无明大冥便自消灭。尔时。凡愚之士为此无明所见缠结。生死所趣。如实不知。周旋往来今世．后世。从劫至劫。无有解已。若多萨阿竭．阿罗呵．三耶三佛出现世时。无明大闇便自消灭。是故。诸比丘。当念承事诸佛。如是。诸比丘。当作是学

尔时。诸比丘闻佛所说。欢喜奉行

