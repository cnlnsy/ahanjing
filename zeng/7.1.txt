　　（一）

我弟子中第一优婆斯。初受道证。所谓难陀难陀婆罗优婆斯是。智慧第一。久寿多罗优婆斯是。恒喜坐禅。须毗耶女优婆斯是。慧根了了。毗浮优婆斯是。堪能说法。鸯竭阇优婆斯是。善演经义。跋陀娑罗须焰摩优婆斯是。降伏外道。婆修陀优婆斯是。音响清彻。无优优婆斯是。能种种论。婆罗陀优婆斯是。勇猛精进。所谓须头优婆斯是

　难陀陀．久寿　　须毗．鸯竭阇
　须焰及无优　　婆罗陀．须头　

