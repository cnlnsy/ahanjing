　　（一○）

闻如是

一时。佛在舍卫国祇树给孤独园

尔时。世尊告诸比丘。有八种之人。流转生死。不住生死。云何为八。趣须陀洹．得须陀洹．趣斯陀含．得斯陀含．趣阿那含．得阿那含．趣阿罗汉．得阿罗汉。是谓。比丘。有此八人流转生死。不住生死。是故。比丘。求其方便。度生死之难。勿住生死。如是。比丘。当作是学

尔时。诸比丘闻佛所说。欢喜奉行

　马血．齐．难陀　　提婆达．船筏
　牧牛．无根信　　世法．善．八人　




　　　　


