　　（一○）

闻如是

一时。佛在舍卫国祇树给孤独园

尔时。世尊告诸比丘。若有一人出现于世。无与等者。不可摸则。独步无侣。无有俦匹。诸天．人民无能及者。信．戒．闻．施．智慧。无能及者。云何为一人。所谓多萨阿竭．阿罗呵．三耶三佛。是谓一人出现于世。无与等者。不可摸则。独步无伴。无有俦匹。诸天．人民无能及者。信．戒．闻．施．智慧。皆悉具足。是故。诸比丘。当信敬于佛。如是。诸比丘。当作是学

尔时。诸比丘闻佛所说。欢喜奉行

　须伦．益一道　　光明及闇冥
　道品．没尽．信　　炽盛．无与等　




　　　　


