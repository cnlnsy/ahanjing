　　（六）

闻如是

一时。佛在舍卫国祇树给孤独园

尔时。世尊告诸比丘。我恒观见一人心中所念之事。如屈伸臂顷而生天上。所以然者。由善心故。已生善心。便生天上

尔时。世尊便说偈言

　设复有一人　　而生善妙心
　今告诸比丘　　广演其义趣
　今正是其时　　设有命终者
　便得生天上　　由心善行故　

是故。诸比丘。当发净意。勿生秽行。如是。诸比丘。当作是学

尔时。诸比丘闻佛所说。欢喜奉行

