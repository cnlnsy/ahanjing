　　（二）

闻如是

一时。佛在舍卫国祇树给孤独园

尔时。世尊告诸比丘。若有一人出现于世。多饶益人。安隐众生。愍世群萌。欲使天．人获其福祐。云何为一人。所谓多萨阿竭．阿罗呵．三耶三佛。是谓一人出现于世。多饶益人。安隐众生。愍世群萌。欲使天．人获其福祐。是故。诸比丘。常兴恭敬于如来所。是故。诸比丘。当作是学

尔时。诸比丘闻佛所说。欢喜奉行

