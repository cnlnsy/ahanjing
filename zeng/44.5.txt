　　（五）

闻如是

一时。佛在舍卫国祇树给孤独园

尔时。世尊告诸比丘。女人成就九法系缚男子。云何为九。所谓歌．舞．伎．乐．笑．啼．常求方宜．自以幻术颜色形体。计尔许事中。唯有更乐。缚人最急。百倍．千倍。终不相比。如我今日观察诸义。更乐缚人最急。无出是者。随彼男子系之牢固也。是故。诸比丘。当念舍此九法。如是。比丘。当作是学

尔时。诸比丘闻佛所说。欢喜奉行

