

如是我闻

一时。佛住舍卫国只树给孤独园

尔时。世尊告诸比丘。如上说。差别者。诸比丘。我此信根集．信根没．信根味．信根患．信根离不如实知者。我不得于诸天．魔．梵．沙门．婆罗门众中。为解脱。为出为离。心离颠倒。成阿耨多罗三藐三菩提。如是精进根．念根．定根．慧根亦如是说

诸比丘。我于信根．信根集．信根没．信根味．信根患．信根离如实知故。于诸天．魔．梵．沙门．婆罗门众中。为解脱。为出为离。心离颠倒。得成阿耨多罗三藐三菩提

佛说此经已。诸比丘闻佛所说。欢喜奉行

