

如是我闻

一时。佛住舍卫国只树给孤独园。世尊晨朝着衣持钵。入舍卫城乞食

时。有不害婆罗门来诣佛所。白佛言。世尊。我名不害。为称实不

佛告婆罗门。如是称实者。若身不害。若口不害。若心不害。则为称实。尔时。世尊即说偈言

若心不杀害　　口意亦俱然
是则为离害　　不恐怖众生

佛说此经已。不害婆罗门闻佛所说。欢喜随喜。复道而去

