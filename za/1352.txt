

如是我闻

一时。佛住王舍城迦兰陀竹园

时。有众多比丘住支提山。一切皆修阿练若行。着粪扫衣。常行乞食。尔时。那娑佉多河岸崩。杀三营事比丘

时。支提山住天神而说偈言

乞食阿兰若　　慎莫营造立
不见佉多河　　傍岸卒崩倒
压杀彼造立　　营事三比丘
粪扫衣比丘　　慎莫营造立
不见佉多河　　傍岸卒崩倒
压杀彼造立　　营事三比丘
依树下比丘　　慎莫营造立
不见佉多河　　傍岸卒崩倒
压杀彼造立　　营事三比丘

时。彼天神说此偈已。即默然住

