

如是我闻

一时。佛住舍卫国只树给孤独园

尔时。世尊告诸比丘。有四种食。长养众生。四大增长摄受。何等为四。谓抟食．触食．意思食．识食。如是。福德润泽。为安乐食。何等为四。谓于佛不坏净。于法．僧不坏净。圣戒成就。是故。诸比丘。当作是学。我当成就于佛不坏净。于法．僧不坏净。圣戒成就

佛说此经已。诸比丘闻佛所说。欢喜奉行

