

如是我闻

一时。佛住舍卫国只树给孤独园

尔时。世尊告诸比丘。若比丘如是行．如是形．如是相。离贪喜舍住。正念正智。觉身乐。圣人能说能舍念乐住。第三禅具足住。若不尔者。以如是行．如是形．如是相。于受．想．行．识法思惟如病．如痈．如刺．如杀。乃至上流。若不尔者。以彼法。欲法．念法．乐生遍净天。若不尔者。生无量净天。若不尔者。生少净天

佛说此经已。诸比丘闻佛所说。欢喜奉行

