

如是我闻

一时。佛住舍卫国只树给孤独园

尔时。世尊告诸比丘。有善法聚．不善法聚。云何善法聚。所谓四念处。是为正说。所以者何。纯一满净聚者。所谓四念处。云何为四。谓身身观念处。受．心．法法观念处。云何不善聚。不善聚者。所谓五盖。是为正说。所以者何。纯一逸满不善聚者。所谓五盖。何等为五。谓贪欲盖．嗔恚盖．睡眠盖．掉悔盖．疑盖

佛说此经已。诸比丘闻佛所说。欢喜奉行

