

如是我闻

一时。佛住舍卫国只树给孤独园

时。有般阇罗健天子。容色绝妙。于后夜时来诣佛所。稽首佛足。退坐一面。身诸光明遍照只树给孤独园

时。般阇罗揵天子而说偈言

愦乱之处所　　黠慧者能觉
禅思觉所觉　　牟尼思惟力

尔时。世尊说偈答言

了知愦乱法　　正觉得涅盘
若得正系念　　一心善正受

时。般阇罗健天子闻佛所说。欢喜随喜。稽首佛足。即没不现

