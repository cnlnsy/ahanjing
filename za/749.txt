

如是我闻

一时。佛住舍卫国只树给孤独园

尔时。世尊告诸比丘。若无明为前相。故生诸恶不善法。时。随生无惭．无愧。无惭．无愧生已。随生邪见。邪见生已。能起邪志．邪语．邪业．邪命．邪方便．邪念．邪定。若起明为前相。生诸善法。时。惭愧随生。惭愧生已。能生正见。正见生已。起正志．正语．正业．正命．正方便．正念．正定。次第而起。正定起已。圣弟子得正解脱贪欲．嗔恚．愚痴。如是圣弟子得正解脱已。得正知见。我生已尽。梵行已立。所作已作。自知不受后有

佛说此经已。诸比丘闻佛所说。欢喜奉行

