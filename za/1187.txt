

如是我闻

一时。佛住迦毗罗卫国尼拘律园中

时。有萦髻波罗豆婆遮婆罗门来诣佛所。而前问讯。相慰劳已。退坐一面。而说偈言

身外萦髻者　　是但名萦髻
内心萦髻者　　是结缚众生
我今问瞿昙　　如此萦髻者
云何作方便　　于何断萦髻

尔时。世尊说偈答言

眼耳及与鼻　　舌身意入处
于彼名及色　　灭尽令无余
诸识永灭者　　于彼断萦髻

佛说此经已。萦髻婆罗豆婆遮婆罗门闻佛所说。欢喜随喜。从座起去

