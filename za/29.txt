

如是我闻

一时。佛住舍卫国只树给孤独园

尔时。有异比丘名三蜜离提。来诣佛所。头面礼足。却住一面。白佛言。如世尊说说法师。云何名为说法师

佛告比丘。汝今欲知说法师义耶

比丘白佛。唯然。世尊

佛告比丘。谛听。善思。当为汝说。若比丘于色说厌．离欲．灭尽。是名说法师。如是于受．想．行．识。于识说厌．离欲．灭尽。是名说法师

时。彼比丘闻佛所说。踊跃欢喜。作礼而去

多闻．善说法　　向法及涅盘
三蜜离提问　　云何说法师

