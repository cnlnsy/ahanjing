

如是我闻

一时。佛住舍卫国只树给孤独园

有尊者那迦达多在拘萨罗人间。住一林中。有在家．出家常相亲近

时。彼林中止住天神作是念。此非比丘法。住于林中。与诸在家．出家周旋亲数。我今当往方便发悟。而说偈言

比丘旦早出　　迫暮而还林
道俗相习近　　苦乐必同安
恐起家放逸　　而随魔自在

时。那迦达多比丘为彼天神如是．如是开觉已。如是．如是专精思惟。断诸烦恼。得阿罗汉

