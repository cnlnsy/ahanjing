

如是我闻

一时。佛住舍卫国只树给孤独园

时。有多罗揵陀天子。容色绝妙。于后夜时来诣佛所。稽首佛足。身诸光明遍照只树给孤独园

时。彼天子说偈问佛

断几舍几法　　几法上增修
超越几积聚　　名比丘度流

尔时。世尊说偈答言

断五舍于五　　五法上增修
超五种积聚　　名比丘度流

时。彼陀摩尼天子闻佛所说。欢喜随喜。稽首佛足。即没不现

