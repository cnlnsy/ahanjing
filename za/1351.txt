

如是我闻

一时。佛住王舍城迦兰陀竹园

时。有众多比丘住支提山侧。皆是阿练若比丘。着粪扫衣。常行乞食

时。山神。依彼山住者。而说偈言

孔雀文绣身　　处鞞提醯山
随时出妙声　　觉乞食比丘
孔雀文绣身　　处鞞提醯山
随时出妙声　　觉粪扫衣者
孔雀文绣身　　处鞞提醯山
随时出妙声　　觉依树坐者

时。彼天神说此偈已。即默然住

