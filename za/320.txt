

如是我闻

一时。佛住舍卫国只树给孤独园

时。有生闻婆罗门往诣佛所。面相问讯已。退坐一面。白佛言。瞿昙。所谓一切有。云何一切有

佛告生闻婆罗门。我今问汝。随意答我。婆罗门。于意云何。眼是有不

答言。是有。沙门瞿昙

色是有不

答言。是有。沙门瞿昙

婆罗门。有色．有眼识．有眼触．有眼触因缘生受。若苦．若乐．不苦不乐不

答言。有。沙门瞿昙

耳．鼻．舌．身．意亦如是说。如是广说。乃至非其境界故

佛说此经已。生闻婆罗门闻佛所说。欢喜随喜。从坐起去

