

如是我闻

一时。佛住舍卫国只树给孤独园

尔时。世尊告诸比丘。若比丘于善法若变．若退．若不久住者。他人当以五种白法来呵责汝。何等为五。言汝不以信入于善法。若依信者。能离不善法。修诸善法。汝无精进．无惭．无愧．无慧入于善法故。若依慧者。能离诸不善法。修诸善法

若比丘于正法不变．不退．久住者。他人当以五种白法来庆慰汝。何等为五。正信入于善法。若依信者。离不善法。修诸善法。精进．惭．愧．慧入于善法。若依慧者。离不善法。修诸善法

佛说此经已。诸比丘闻佛所说。欢喜奉行

