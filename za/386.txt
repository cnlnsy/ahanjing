

如是我闻

一时。佛住波罗奈国仙人住处鹿野苑中

尔时。世尊告诸比丘。有四圣谛。何等为四。谓苦圣谛．苦集圣谛．苦灭圣谛．苦灭道迹圣谛。若比丘于苦圣谛已知．已解。于苦集圣谛已知．已断。于苦灭圣谛已知．已证。于苦灭道迹圣谛已知．已修。如是比丘无有关键。平治城堑。度诸崄难。解脱结缚。名为贤圣。建立圣幢

佛说此经已。诸比丘闻佛所说。欢喜奉行

