

如是我闻

一时。佛住舍卫国只树给孤独园

时。有尸毗天子。容色绝妙。于后夜时来诣佛所。稽首佛足。退坐一面。其身光明遍照只树给孤独园

时。彼尸毗天子说偈问佛

何人应同止　　何等人共事
应知何等法　　是转胜非恶

尔时。世尊说偈答言

与正士同止　　正士共其事
应知正士法　　是转胜非恶

时。彼尸毗天子闻佛所说。欢喜随喜。稽首佛足。即没不现

