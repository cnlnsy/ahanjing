

如是我闻

一时。佛住舍卫国只树给孤独园

尔时。世尊告诸比丘。有三根。未知当知根．知根．无知根。尔时。世尊即说偈言

觉知学地时　　随顺直道进
精进勤方便　　善自护其心
如自知生尽　　无碍道已知
以知解脱已　　最后得无知
不动意解脱　　一切有能尽
诸根悉具足　　乐于根寂静
持于最后身　　降伏众魔怨

佛说此经已。诸比丘闻佛所说。欢喜奉行

