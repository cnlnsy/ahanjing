

如是我闻

一时。佛住舍卫国只树给孤独园

尔时。世尊告诸比丘。若在家．若出家而起邪事者。我所不说。所以者何。若在家．出家而起邪事者。则不乐正法。何等为邪事。谓邪见。乃至邪定。若在家．出家而起正事。我所赞叹。所以者何。起正事者。则乐正法。善于正法。何等为正事。谓正见。乃至正定

尔时。世尊即说偈言

在家及出家　　而起邪事者
彼则终不乐　　无上之正法
在家及出家　　而起正事者
彼则常心乐　　无上之正法

佛说此经已。诸比丘闻佛所说。欢喜奉行

