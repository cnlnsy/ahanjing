

如是我闻

一时。佛住舍卫国只树给孤独园。广说如上。差别者。谓随说异偈言

无为无诸难　　邪盛时清净
如法随顺行　　摄护诸梵行
馨香归世界　　超过诸凡鄙
佛于邪盛善　　称叹此邪盛
惠施修供养　　邪盛随所应
净信平等施　　梵行良福田
彼作如是施　　是施罗汉田
如是广大施　　诸天所称叹
自行恭敬请　　自手而供养
等摄自他故　　邪盛得大果
慧者如是施　　净信心解脱
于无罪世界　　智者往生彼

佛说此经已。优波迦婆罗门闻佛所说。欢喜作礼而去

