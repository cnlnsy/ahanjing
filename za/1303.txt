

如是我闻

一时。佛住舍卫国只树给孤独园

时。有月自在天子。容色绝妙。于后夜时来诣佛所。稽首佛足。退坐一面。身诸光明遍照只树给孤独园

时。彼月自在天子而说偈言

彼当至究竟　　如蚊依从草
若得正系念　　一心善正受

尔时。世尊说偈答言

彼当到彼岸　　如鱼决其网
禅定具足住　　心常致喜乐

时。彼月自在天子闻佛所说。欢喜随喜。稽首佛足。即没不现

