

如是我闻

一时。佛住舍卫国只树给孤独园

尔时。世尊告诸比丘。于外法中。我不见一法能令未生善法生。已生善法重生令增广。如说善知识．善伴党．善随从。诸比丘。善知识．善伴党．善随从者。能令未生正见生。已生正见重生令增广。如是未生正志．正语．正业．正命．正方便．正念．正定令生。已生者重生令增广

佛说此经已。诸比丘闻佛所说。欢喜奉行

