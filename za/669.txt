

如是我闻

一时。佛住舍卫国只树给孤独园

尔时。世尊告诸比丘。如上说。差别者。若所有法。是众之所取。一切皆是四摄事。或有一取施者。或一取爱语者。或一取行利者。或一取同利者。过去世时。过去世众。以有所取者。亦是四摄事。未来世众。当有所取者。亦是四摄事。或一取施者。或一取爱语。或一取行利者。或一取同利

尔时。世尊即说偈言

布施及爱语　　或有行利者
同利诸行生　　各随其所应
以此摄世间　　犹车因釭运
世无四摄事　　母恩子养忘
亦无父等尊　　谦下之奉事
以有四摄事　　随顺之法故
是故有大士　　德被于世间

佛说此经已。诸比丘闻佛所说。欢喜奉行

