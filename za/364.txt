

如是我闻

一时。佛住舍卫国只树给孤独园

尔时。世尊告诸比丘。谓法次法向。诸比丘。云何名为法次法向

诸比丘白佛。世尊是法根．法眼．法依。善哉。世尊。唯愿为说。诸比丘闻已。当受奉行

佛告诸比丘。若比丘于老．病．死。生厌．离欲．灭尽向。是名法次法向。如是生。乃至行。生厌．离欲．灭尽向。是名法次法向。诸比丘。是名如来施设法次法向

佛说此经已。诸比丘闻佛所说。欢喜奉行

