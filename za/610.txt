

如是我闻

一时。佛住舍卫国只树给孤独园

尔时。世尊告诸比丘。我当说修四念处。谛听。善思。云何修四念处。谓内身身观念住。精勤方便。正智正念。调伏世间忧悲。外身．内外身观住。精勤方便。正念正知。调伏世间忧悲。如是受．心．法。内法．外法．内外法观念住。精勤方便。正念正知。调伏世间忧悲。是名比丘修四念处

佛说此经已。诸比丘闻佛所说。欢喜奉行

过去．未来修四念处亦如是说

