

如是我闻

一时。佛住舍卫国只树给孤独园

尔时。世尊告诸比丘。汝等当起哀愍心．慈悲心。若有人于汝等所说乐闻乐受者。汝当为说四不坏净。令入令住。何等为四。于佛不坏净．于法不坏净．于僧不坏净．于圣戒成就。所以者何。若四大。地．水．火．风有变易增损。此四不坏净未尝增损变异。彼无增损变异者。谓多闻圣弟子于佛不坏净成就。若堕地狱．畜生．饿鬼者。无有是处。是故。诸比丘。当作是学。我当成就于佛不坏净。法．僧不坏净。圣戒成就。亦当建立余人。令成就

佛说此经已。诸比丘闻佛所说。欢喜奉行

