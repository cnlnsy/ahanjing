

如是我闻

一时。佛住舍卫国只树给孤独园

尔时。世尊告诸比丘。人间千六百岁是他化自在天一日一夜。如是三十日一月。十二月一岁。他化自在天寿一万六千岁。愚痴无闻凡夫于彼命终。生地狱．畜生．饿鬼中。多闻圣弟子于彼命终。不生地狱．畜生．饿鬼中

佛说此经已。诸比丘闻佛所说。欢喜奉行

如佛说六经。如是异比丘问六经．佛问诸比丘六经亦如是说

