

如是我闻

一时。佛住舍卫国只树给孤独园

时。有长胜天子。容色绝妙。于后夜时来诣佛所。稽首佛足。退坐一面。身诸光明遍照只树给孤独园

时。彼长胜天子而说偈言

善学微妙说　　习近诸沙门
独一无等侣　　正思惟静默

尔时。世尊说偈答言

善学微妙说　　习近诸沙门
独一无等侣　　寂默静诸根

时。长胜天子闻佛所说。欢喜随喜。稽首佛足。即没不现

