

如是我闻

一时。佛住迦兰陀竹园

时。有异比丘住频陀山

尔时。山林大火卒起。举山洞然。时。有俗人而说偈言

今此频陀山　　大火洞炽然
焚烧彼竹林　　亦烧竹苑实

时。彼比丘作是念。今彼俗人能说此偈。我今何不说偈答之。即说偈言

一切有炽然　　无慧能救灭
焚烧诸受欲　　亦烧不作苦

时。彼比丘说此偈已。默然而住

