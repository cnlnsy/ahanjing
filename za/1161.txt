

如是我闻

一时。佛住舍卫国只树给孤独园

尔时。有异婆罗门来诣佛所。与世尊面相问讯慰劳已。退坐一面。而说偈言

云何为尸罗　　云何正威仪
云何为功德　　云何名为业
成就何等法　　罗汉婆罗门

尔时。世尊说偈答言

宿命忆念智　　见生天恶趣
得诸受生尽　　牟尼明决定
知心善解脱　　解脱一切贪
具足于三明　　三明婆罗门

佛说此经已。异婆罗门闻佛所说。欢喜随喜。从座起而去

