

如是我闻

一时。佛住舍卫国只树给孤独园

尔时。世尊告诸比丘。譬如士夫晨朝以三百釜食惠施众生。日中．日暮亦复如是。第二士夫。时节须臾。于一切众生修习慈心。乃至如[(壳-一)/牛]牛乳顷。比先士夫惠施功德所不能及。百分千分巨亿万分。算数譬类不得为比。是故。比丘。当作是学。时节须臾。于一切众生修习慈心。下至如[(壳-一)/牛]牛乳顷

佛说此经已。诸比丘闻佛所说。欢喜奉行

