

如是我闻

一时。佛住舍卫国只树给孤独园

尔时。世尊告诸比丘。有不善聚．善聚。何等为不善聚。谓三不善根。是名正说。所以者何。纯不善积聚者。谓三不善根。云何为三。谓贪不善根．恚不善根．痴不善根。云何为善聚。谓四念处。所以者何。纯善满具者。谓四念处。是名善说。云何为四。谓身念处。受．心．法念处

佛说此经已。诸比丘闻佛所说。欢喜奉行

如三不善根

如是三恶行。身恶行．口恶行．意恶行

三想。欲想．恚想．害想

三觉。欲觉．恚觉．害觉

三界。欲界．恚界．害界

佛说此经已。诸比丘闻佛所说。欢喜奉行

