

如是我闻

一时。佛住舍卫国只树给孤独园

尔时。世尊告诸比丘。当勤方便修习禅思。内寂其心。所以者何。比丘禅思。内寂其心。精勤方便者。如是如实显现。云何如实显现。老死如实显现。老死集．老死灭．老死灭道迹如实显现。生．有．取．爱．受．触．六入处．名色．识．行如实显现。行集．行灭．行灭道迹如实显现。此诸法无常．有为．有漏如实显现

佛说此经已。诸比丘闻佛所说。欢喜奉行

