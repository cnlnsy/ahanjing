

如是我闻

一时。佛住舍卫国只树给孤独园

尔时。尊者阿那律陀诣佛所。稽首礼足。退坐一面。白佛言。世尊。若有比丘住于学地。未得上进安隐涅盘。而方便求。是圣弟子当云何于正法．律修习多修习。得尽诸漏。乃至自知不受后有

佛告阿那律。若圣弟子住于学地。未得上进安隐涅盘。而方便求。彼于尔时。当内身身观念住。精勤方便。正智正念。调伏世间贪忧。如是受．心．法法观念住。精勤方便。正智正念。调伏世间贪忧。如是圣弟子多修习已。得尽诸漏。乃至自知不受后有

尔时。尊者阿那律陀闻佛所说。欢喜随喜。作礼而去

