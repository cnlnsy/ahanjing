

如是我闻

一时。佛住舍卫国只树给孤独园。尔时。尊者阿那律在舍卫国住松林精舍

时。尊者阿那律语诸比丘。譬如大树。生而顺下。随浚随输。若伐其根。树必当倒。随所而顺下。如是比丘修四念处。长夜顺趣浚输。向于远离。顺趣浚输。向于出要。顺趣浚输。向于涅盘

尊者阿那律说此经已。诸比丘闻其所说。欢喜奉行

