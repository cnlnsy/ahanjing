

如是我闻

一时。佛住舍卫国只树给孤独园

尔时。世尊告诸比丘。学戒多福利。住智慧为上。解脱坚固。念为增上。若比丘学戒福利。智慧为上。解脱坚固。念增上已。令三学满足。何等为三。谓增上戒学．增上意学．增上慧学

尔时。世尊即说偈言

学戒随福利　　专思三昧禅
智慧为最上　　现生之最后
牟尼持后边　　降魔度彼岸

佛说此经已。诸比丘闻佛所说。欢喜奉行

