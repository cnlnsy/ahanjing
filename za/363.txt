

如是我闻

一时。佛住舍卫国只树给孤独园

尔时。世尊告诸比丘。所谓说法比丘。云何说法比丘。云何如来施设说法比丘

诸比丘白佛。世尊是法根．法眼．法依。唯愿为说说法比丘。诸比丘闻已。当受奉行

佛告诸比丘。若有比丘说老．病．死。生厌．离欲．灭尽法。是名说法比丘。如是说生．有．取．爱．受．触．六入处．名色．识．行。是生厌．离欲．灭尽法。是名说法比丘。诸比丘。是名如来施设说法比丘

佛说此经已。诸比丘闻佛所说。欢喜奉行

