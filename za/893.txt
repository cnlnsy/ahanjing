

如是我闻

一时。佛住舍卫国只树给孤独园

尔时。世尊告诸比丘。有五种种子生。何等为五。谓根种子．茎种子．节种子．枝种子．种种子。此诸种子不断．不破．不腐．不伤．不穿坚。新得地界。不得水界。彼诸种子不得生长增广。得水界。不得地界。彼诸种子不得生长增广。要得地界．水界。彼诸种子得生长增广。如是业。烦恼．有．爱．见．慢．无明而生行。若有业而无烦恼．爱．见．无明者。行则灭

佛说此经已。诸比丘闻佛所说。欢喜奉行

如行。如是识．名色．六入处．触．受．爱．取．有．生．老死亦如是说

