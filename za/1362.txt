

如是我闻

一时佛住舍卫国只树给孤独园

时。有异比丘在拘萨罗人间。住一林中

时。有天神见诸鸽鸟而说偈言

鸽鸟当积聚　　胡麻米粟等
于山顶树上　　高显作巢窟
若当天雨时　　安极饮食宿

时。彼比丘作是念。彼亦觉悟我。即说偈言

凡夫积善法　　恭敬于三宝
身坏命终时　　资神心安乐

时。彼比丘说此偈已。以即觉悟。专精思惟。除诸烦恼。得阿罗汉
