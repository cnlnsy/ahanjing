

如是我闻

一时。佛住舍卫国只树给孤独园

尔时。世尊告诸比丘。若比丘持戒．修德．惭．愧。成真实法。见此人者。多得果报。若复闻者。若随忆念者．随出家者。多得功德。况复亲近恭敬奉事。所以者何。亲近奉事如是人者。时时得闻深妙之法。得闻深法已。成就二正。身正及心正。方便修习定觉分。修习已。修习满足。乃至舍觉分修习满足

佛说此经已。诸比丘闻佛所说。欢喜奉行

