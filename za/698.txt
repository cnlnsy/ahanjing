

如是我闻

一时。佛住舍卫国只树给孤独园

尔时。世尊告诸比丘。有九力。何等为九。谓信力．精进力．惭力．愧力．念力．定力．慧力．数力．修力。何等为信力。于如来所起正信心。深入坚固。如上说。何等为精进力。谓四正断。如上说。何等为惭力。如上说。何等为愧力。如上说。何等为念力。谓内身身观住。如上说。何等为定力。谓四禅。何等为慧力。谓四圣谛。何等为数力。谓圣弟子若于闲房．树下作如是学。身．口．恶行者于现法后世当受恶报。如上广说。何等为修力。谓修四念处。如前说

佛说此经已。诸比丘闻佛所说。欢喜奉行

