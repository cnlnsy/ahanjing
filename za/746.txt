

如是我闻

一时。佛住舍卫国只树给孤独园

尔时。世尊告诸比丘。若比丘修习安那般那念。多修习已。得大果大福利。云何修习安那般那念。多修习已。得大果大福利。是比丘心与安那般那念俱。修念觉分。依远离．依无欲．依灭．向于舍。乃至修舍觉分。依远离．依无欲．依灭．向于舍

佛说此经已。诸比丘闻佛所说。欢喜奉行

