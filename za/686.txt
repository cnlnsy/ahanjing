

如是我闻

一时。佛住舍卫国只树给孤独园

尔时。世尊告诸比丘。如来有六种力。若六种力成就。如来．应．等正觉得先佛最胜处智。能转梵轮。于大众中师子吼而吼。谓处非处如实知。如来初力

复次。过去．未来．现在心乐法受如实知。如上广说。是名第二如来力

复次。如来禅．解脱．三昧．正受如实知。如上广说。是名如来第三力

复次。如来过去种种宿命之事如实知。如上广说。是名如来第四力

复次。如来天眼净过于人眼。见诸众生死此生彼。如上广说。是名如来第五力

复次。如来结漏已尽。无漏心解脱．慧解脱。如上广说。乃至于众中师子吼而吼。是名如来第六力

佛说此经已。诸比丘闻佛所说。欢喜奉行

