

如是我闻

一时。佛住舍卫国只树给孤独园

尔时。世尊告诸比丘。有增法．减法。谛听。善思。当为汝说。云何增法。所谓此有故彼有。此起故彼起。谓缘无明行。缘行识。乃至纯大苦聚集。是名增法。云何灭法。谓此无故彼无。此灭故彼灭。所谓无明灭则行灭。乃至纯大苦聚灭。是名减法

佛说此经已。诸比丘闻佛所说。欢喜奉行

如增法．减法。如是生法．变易法．集法．灭法如上说

如当说三经。有应当知三经如上说

