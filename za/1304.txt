

如是我闻

一时。佛住舍卫国只树给孤独园

时。有毗瘦纽天子。容色绝妙。于后夜时来诣佛所。稽首佛足。退坐一面。身诸光明遍照只树给孤独园

时。彼毗瘦纽天子而说偈言

供养于如来　　欢喜常增长
欣乐正法律　　不放逸随学

尔时。世尊说偈答言

若如是说法　　防护不放逸
以不放逸故　　不随魔自在

于是。毗瘦纽天子闻佛所说。欢喜随喜。稽首佛足。即没不现

