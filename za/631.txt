

如是我闻

一时。佛住巴连弗邑鸡林精舍。尔时。尊者阿难．尊者跋陀罗亦在彼住

时。尊者跋陀罗问尊者阿难。颇有法修习多修习。能令未度彼岸众生得度彼岸

尊者阿难语尊者跋陀罗。有法修习多修习。能令未度彼岸众生得度彼岸。谓四念处。何等为四。谓身身观念住受．心．法法观念住

时。二正士共论议已。各还本处

