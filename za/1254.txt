

如是我闻

一时。佛住舍卫国只树给孤独园

尔时。世尊告诸比丘。譬如人家多女人少男子。当知是家易为盗贼之所劫夺。如是善男子．善女人。不能数数下至如[(壳-一)/牛]牛乳顷。于一切众生修习慈心。当知是人易为诸恶鬼神所欺

譬如人家多男子少女人。不为盗贼数数劫夺。如是。善男子数数下至如[(壳-一)/牛]牛乳顷。于一切众生修习慈心。不为诸恶鬼神所欺。是故。诸比丘。常当随时数数下至如[(壳-一)/牛]牛乳顷。修习慈心

佛说此经已。诸比丘闻佛所说。欢喜奉行

