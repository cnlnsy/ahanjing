

如是我闻

一时。佛住舍卫国只树给孤独园

时。有异比丘在拘萨罗人间。住一林中

时。有贫士夫在于林侧。作如是悕望思惟。而说偈言

若得猪一头　　美酒满一瓶
盛持瓯一枚　　人数数持与
若得如是者　　当复何所忧

时。彼比丘作是念。此贫士夫尚能说偈。我今何以不说。即说偈言

若得佛法僧　　比丘善说法
我不病常闻　　不畏众魔怨

时。彼比丘说此偈已。默然而住

