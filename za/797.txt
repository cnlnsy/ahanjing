

如是我闻

一时。佛住舍卫国只树给孤独园

尔时。世尊告诸比丘。有沙门法及沙门果。谛听。善思。当为汝说。何等为沙门法。谓八圣道。正见。乃至正定。何等为沙门果。谓须陀洹果．斯陀含果．阿那含果．阿罗汉果。何等为须陀洹果。谓三结断。何等为斯陀含果。谓三结断。贪．恚．痴薄。何等为阿那含果。谓五下分结尽。何等为阿罗汉果。谓贪．恚．痴永尽。一切烦恼永尽

佛说此经已。诸比丘闻佛所说。欢喜奉行

