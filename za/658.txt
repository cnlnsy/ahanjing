

如是我闻

一时。佛住舍卫国只树给孤独园

尔时。世尊告诸比丘。有五根。信根．精进根．念根．定根．慧根。何等为信根。谓圣弟子于如来所起信心。根本坚固。诸天．魔．梵．沙门．婆罗门及诸世间法所不能坏。是名信根。何等为精进根。谓四正断。何等为念根。谓四念处。何等为定根。谓四禅。何等为慧根。谓四圣谛。此诸功德。皆以慧为首。譬如堂阁。栋为其首

佛说此经已。诸比丘闻佛所说。欢喜奉行

