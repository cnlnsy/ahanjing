

如是我闻

一时。佛住舍卫国只树给孤独园

尔时。世尊告诸比丘。有五法。能为黑闇。能为无目。能为无智。能羸智慧。非明．非等觉。不转趣涅盘。何等为五。谓贪欲．嗔恚．睡眠．掉悔．疑。如此五法能为黑闇。能为无目。能为无智。非明．非正觉。不转趣涅盘

若有七觉支。能作大明。能为目。增长智慧。为明．为正觉。转趣涅盘。何等为七。谓念觉支．择法觉支．精进觉支．猗觉支．喜觉支．定觉支．舍觉支。为明．为目。增长智慧。为明．为正觉。转趣涅盘

佛说此经已。诸比丘闻佛所说。欢喜奉行

