

如是我闻

一时。佛住舍卫国只树给孤独园。乃至尊者大目犍连言。我于路中见一大身众生。头上有大铜镬。炽然满中。群铜流灌身体。乘虚而行。啼哭号呼。乃至佛告诸比丘。此众生者。过去世时。于此舍卫国迦叶佛所出家。为知事比丘。有檀越送油应付诸比丘。时。有众多客比丘。知事比丘不时分油待客。比丘去然后乃分。缘斯罪故。已地狱中受无量苦。地狱余罪。今得此身。续受斯苦。诸比丘。如大目犍连所见。真实不异

佛说此经已。诸比丘闻佛所说。欢喜奉行

