

如是我闻

一时。佛住舍卫国只树给孤独园

尔时。世尊告诸比丘。若比丘如是行．如是形．如是相。息有觉有观。内净一心。无觉无观。定生喜乐。第二禅具足住。若不如是行．如是形．如是相忆念。而于色．受．想．行．识法思惟如病．如痈．如刺．如杀．无常．苦．空．非我。于此等法心生厌离．怖畏．防护。厌离．防护已。于甘露法界以自饶益。此则寂静。此则胜妙。所谓舍离。一切有余爱尽．无欲．灭尽．涅盘

佛说此经已。诸比丘闻佛所说。欢喜奉行

