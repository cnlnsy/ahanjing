

如是我闻

一时。佛住舍卫国只树给孤独园

尔时。世尊告诸比丘。我今当说增长法．灭法。云何增长法。谓缘眼．色．生眼识。三事和合触。触缘受。广说乃至纯大苦聚集。是名增长法。耳．鼻．舌．身．意亦复如是。是名增长法

云何灭法。缘眼．色。生眼识。三事和合触。触灭则受灭。广说乃至纯大苦聚灭。耳．鼻．舌．身．意亦复如是。是名损减法

佛说此经已。诸比丘闻佛所说。欢喜奉行

如增长．损减。如是起法．处变易法．集法．灭法。亦如上说

