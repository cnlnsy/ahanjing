

如是我闻

一时。佛住舍卫国只树给孤独园

尔时。世尊告诸比丘。若诸上座长老比丘初始不乐学戒．不重于戒。见余比丘初乐学戒．重于戒．赞叹制戒者。彼亦不随时赞叹。我于此等比丘所亦不赞叹。以其初始不乐学戒故。所以者何。若大师赞叹彼者。余人当复习近亲重。同其所见。以同其所见故。长夜当受不饶益苦。是故我于彼长老。中年．少年亦复如是。乐学戒者。如前说

佛说此经已。诸比丘闻佛所说。欢喜奉行

