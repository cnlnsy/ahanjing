

如是我闻

一时。佛住舍卫国只树给孤独园

尔时。世尊告诸比丘。如上说。差别者。若诸沙门．婆罗门于六入处不如实知。而欲超度触者。无有是处。触集．触灭．触灭道迹超度者。无有是处。如是超度受．爱．取．有．生．老．死者。无有是处。超度老死集．老死灭．老死灭道迹者。无有是处。若沙门．婆罗门于六入处如实知。六入处集．六入处灭．六入处灭道迹如实知。而超度触者。斯有是处。如是超度受．爱．取．有．生．老．死者。斯有是处。乃至超度老死灭道迹者。斯有是处

佛说是经已。诸比丘闻佛所说。欢喜奉行

如老死。乃至六入处三经

如是老死。乃至行三经。亦如是说

