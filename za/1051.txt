

如是我闻

一时。佛住王舍城迦兰陀竹园

时。有生闻婆罗门来诣佛所。稽首佛足。退坐一面。白佛言。瞿昙。所说此．彼岸。云何此岸。云何彼岸

佛告婆罗门。杀生者。谓此岸。不杀生者。谓彼岸。邪见者。谓此岸。正见者。谓彼岸。尔时。世尊即说偈言

少有修善人　　能度于彼岸
一切众生类　　驱驰走此岸
于此正法律　　观察法法相
此等度彼岸　　摧伏死魔军

尔时。生闻婆罗门闻佛所说。欢喜随喜。从坐起去

如是。异比丘所问．尊者阿难所问．佛问诸比丘三经。亦如上说

