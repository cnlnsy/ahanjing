

如是我闻

一时。佛住舍卫国只树给孤独园

尔时。世尊告诸比丘。若有思量．有妄想。则有使攀缘识住。有攀缘识住故。入于名色。入名色故。则有往来。有往来故。则有生死。有生死故。则有未来世生．老．病．死．忧．悲．恼苦。如是纯大苦聚集。若不思量．无妄想。无使无攀缘识住。无攀缘识住故。不入名色。不入名色故。则无往来。无往来故。则无生死。无生死故。于未来世生．老．病．死．忧．悲．恼苦灭。如是纯大苦聚灭

佛说此经已。诸比丘闻佛所说。欢喜奉行

