

如是我闻

一时。佛住王舍城迦兰陀竹园

尔时。尊者大目揵连住耆阇崛山。后夜起经行。见有光明遍照迦兰陀竹园。见已。作是念。今夜或有大力鬼神诣世尊所。故有此光明

时。尊者大目揵连晨朝往诣佛所。稽首佛足。退坐一面。白佛言。世尊。我于昨暮后夜出房经行。见胜光明普照迦兰陀竹园。见已。作是念。有何大力鬼神诣世尊所。故有此光明

佛告尊者大目揵连。昨暮后夜。释提桓因来诣我所。稽首作礼。退坐一面

如上修多罗广说。欢喜随喜。作礼而去

