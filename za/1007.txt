

如是我闻

一时。佛住舍卫国只树给孤独园

时。有天子容色绝妙。来诣佛所。稽首礼足。身诸光明遍照只树给孤独园

时。彼天子而说偈言

刹利两足尊　　[绦-糸+牛]牛四足胜
童英为上妻　　贵生为上子

尔时。世尊说偈答言

正觉两足尊　　生马四足胜
顺夫为贤妻　　漏尽子之上

时。彼天子复说偈言

久见婆罗门　　逮得般涅盘
一切怖已过　　永超世恩爱

时。彼天子闻佛所说。欢喜随喜。稽首佛足。即没不现

