

如是我闻

一时。佛住舍卫国只树给孤独园

时。有异比丘于拘萨罗人间。住一林中。入昼正受。时。彼比丘日中时。不乐心生。而说偈言

于此日中时　　众鸟悉静默
空野忽有声　　令我心恐怖

时。彼林中住止天神而说偈言

于今日中时　　众鸟悉寂静
空野忽有声　　应汝不乐心
汝当舍不乐　　专乐修正受

时。彼天子说偈觉悟彼比丘已。时。彼比丘专精思惟。舍除烦恼。得阿罗汉

