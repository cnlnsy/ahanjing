

如是我闻

一时。佛住迦兰陀竹园

时。有异比丘在恒河侧。住一林中

时。有一族姓女。常为舅姑所责。至恒水岸边。而说偈言

恒水我今欲　　随流徐入海
不复令舅姑　　数数见嫌责

时。彼比丘见族姓女。闻其说偈。作是念。彼族姓女尚能说偈。我今何为不说偈答耶。即说偈言

净信我今欲　　随彼八圣水
徐流入涅盘　　不见魔自在

时。彼比丘说此偈已。默然而住

