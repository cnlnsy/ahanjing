

如是我闻

一时。佛住舍卫国只树给孤独园

尔时。世尊告诸比丘。亦复有三学。何等为三。谓增上戒学．增上意学．增上慧学。何等为增上戒学。若比丘住于戒波罗提木叉律仪。威仪行处具足。见微细罪则生怖畏。受持学戒。何等为增上意学。若比丘离欲．恶不善法。乃至第四禅具足住。何等为增上慧学。是比丘此苦圣谛如实知。集．灭．道圣谛如实知。是名增上慧学

尔时。世尊即说偈。如上所说

佛说此经已。诸比丘闻佛所说。欢喜奉行

