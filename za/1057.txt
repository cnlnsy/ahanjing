

如是我闻

一时。佛住舍卫国只树给孤独园

尔时。世尊告诸比丘。若成就二十法者。如铁鉾钻水。身坏命终。下生恶趣泥犁中。何等为二十。谓自手杀生。教人令杀。乃至自行邪见。复以邪见教人令行。是名二十法成就。如铁鉾钻水。身坏命终。下生恶趣泥犁中。二十法成就。譬如铁鉾仰钻虚空。身坏命终。上生天上。何等为二十法。谓自不杀生。教人不杀。乃至自行正见。复以正见教人令行。是名二十法成就。如铁鉾仰锁虚空。身坏命终。上生天上

诸比丘闻佛所说。欢喜奉行

