

如是我闻

一时。佛住舍卫国只树给孤独园

尔时。世尊告诸比丘。如上说。差别者。彼如是知．如是见。欲有漏心解脱．有有漏心解脱．无明漏心解脱。解脱知见。我生已尽。梵行已立。所作已作。自知不受后有。若不解脱。而以彼法。欲法．念法．乐法取中般涅盘。若不尔者。取生般涅盘。若不尔者。取有行般涅盘。若不尔者。取无行般涅盘。若不尔者。取上流般涅盘。若不尔者。彼以欲法．念法．乐法生自性光音天。若不尔者。生无量光天。若不尔者。生少光天

佛说此经已。诸比丘闻佛所说。欢喜奉行

