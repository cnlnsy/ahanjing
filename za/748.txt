

如是我闻

一时。佛住舍卫国只树给孤独园

尔时。世尊告诸比丘。如日出前相。谓明相初光。如是比丘正尽苦边．究竟苦边前相者。所谓正见。彼正见者。能起正志．正语．正业．正命．正方便．正念．正定。起定正受故。圣弟子心正解脱贪欲．嗔恚．愚痴。如是心善解脱。圣弟子得正知见。我生已尽。梵行已立。所作已作。自知不受后有

佛说此经已。诸比丘闻佛所说。欢喜奉行

