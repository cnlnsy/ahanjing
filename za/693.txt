

如是我闻

一时。佛住舍卫国只树给孤独园

尔时。世尊告诸比丘。如上说。差别者。谓自在王力者。王者现自在威力。断事大臣力者。大臣现断事之力。结恨女人力者。女人之法现结恨力。啼泣婴儿力者。婴儿之法现啼泣力。毁呰愚人力者。愚人之法触事毁呰。审谛黠慧力者。智慧之人常现审谛。忍辱出家力者。出家之人常现忍辱。计数多闻力者。多闻之人常现思惟计数

佛说此经已。诸比丘闻佛所说。欢喜奉行

