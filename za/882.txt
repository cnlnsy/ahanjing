

如是我闻

一时。佛住舍卫国只树给孤独园

尔时。世尊告诸比丘。譬如百草药木。皆依于地而得生长。如是种种善法。皆依不放逸为本。如上说。乃至涅盘

譬如黑沉水香是众香之上。如是种种善法。不放逸最为其上

譬如坚固之香。赤栴檀为第一。如是一切善法。一切皆不放逸为根本。如是。乃至涅盘

譬如水陆诸华。优钵罗华为第一。如是一切善法。皆不放逸为根本。乃至涅盘

譬如陆地生华。摩利沙华为第一。如是一切善法。不放逸为其根本。乃至涅盘

譬如。比丘。一切畜生迹中。象迹为上。如是一切诸善法。不放逸最为根本。如上说。乃至涅盘

譬如一切畜生。师子为第一。所谓畜生主。如是一切善法。不放逸为其根本。如上说。乃至涅盘

譬如一切屋舍堂阁。以栋为第一。如是一切善法。不放逸为其根本

譬如一切阎浮果。唯得阎浮名者。果最为第一。如是一切善法。不放逸为其根本

如是一切俱毗陀罗树。萨婆耶旨罗俱毗陀罗树为第一。如是一切善法。不放逸为根本。如上说。乃至涅盘

譬如诸山。以须弥山王为第一。如是一切善法。不放逸为其根本。如上说。乃至涅盘

譬如一切金。以阎浮提金为第一。如是一切善法。不放逸为其根本。如上说。乃至涅盘

譬如一切衣中。伽尸细[叠*毛]为第一。如是一切善法。不放逸为其根本。如上说。乃至涅盘

譬如一切色中。以白色为第一。如是一切善法。不放逸为其根本。如上说。乃至涅盘

譬如众鸟。以金翅鸟为第一。如是一切善法。不放逸为其根本。如上说。乃至涅盘

譬如诸王。转轮圣王为第一。如是一切善法。不放逸为其根本。如上说。乃至涅盘

譬如一切天王。四大天王为第一。如是一切善法。不放逸为其根本。如上说。乃至涅盘

譬如一切三十三天。以帝释为第一。如是一切善法。不放逸为其根本。如上说。乃至涅盘

譬如焰摩天中。以宿焰摩天王为第一。如是一切善法。不放逸为其根本。如上说。乃至涅盘

譬如兜率陀天。以兜率陀天王为第一。如是一切善法。不放逸为其根本。如上说。乃至涅盘

譬如化乐天。以善化乐天王为第一。如是一切善法。不放逸为其根本。如上说。乃至涅盘

譬如他化自在天。以善他化自在天子为第一。如是一切善法。不放逸为其根本。如上说。乃至涅盘

譬如梵天。大梵王为第一。如是一切善法。不放逸为其根本。如上说。乃至涅盘

譬如阎浮提一切众流皆顺趣大海。其大海者最为第一。以容受故。如是一切善法皆顺不放逸。如上说。乃至涅盘

譬如一切雨渧皆归大海。如是一切善法皆顺趣不放逸海。如上说。乃至涅盘

譬如一切萨罗。阿耨大萨罗为第一。如是一切善法。不放逸为第一。如上说。乃至涅盘

譬如阎浮提一切河。四大河为第一。谓恒河．新头．搏叉．司陀。如是一切善法。不放逸为第一。如上说。乃至涅盘

譬如众星光明。月为第一。如是一切善法。不放逸为第一。如上说。乃至涅盘

譬如诸大身众生。罗睺罗阿修罗最为第一。如是一切善法。不放逸为其根本。如上说。乃至涅盘

譬如诸受五欲者。顶生王为第一。如是一切善法。不放逸为其根本。如上说。乃至涅盘

譬如欲界诸神力。天魔波旬为第一。如是一切善法。不放逸为其根本。如上说。乃至涅盘

譬如一切众生。无足．两足．四足．多足。色．无色。想．无想。非想．非无想。如来为第一。如是一切善法。不放逸为其根本。如上说。乃至涅盘

譬如所有诸法。有为．无为。离贪欲为第一。如是一切善法。不放逸为其根本。如上说。乃至涅盘

譬如一切诸法众。如来众为第一。如是一切善法。不放逸为其根本。如上说。乃至涅盘

譬如一切所有诸界苦行。梵行圣界为第一。如是一切善法。不放逸为其根本。如上说。乃至涅盘

佛说此经已。诸比丘闻佛所说。欢喜奉行

