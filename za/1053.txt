

如是我闻

一时。佛住舍卫国只树给孤独园

尔时。世尊告诸比丘。有恶法．恶恶法。有真实法．真实真实法。谛听。善思。当为汝说。云何为恶法。谓杀生。乃至邪见。是名恶法。云何为恶恶法。谓自杀生。教人令杀。乃至自起邪见。复以邪见教人令行。是名恶恶法。云何为真实法。谓不杀生。乃至正见。是名真实法。云何为真实真实法。谓自不杀生。教人不杀。乃至自行正见。复以正见教人令行。是名真实真实法

佛说此经已。诸比丘闻佛所说。欢喜奉行

