

如是我闻

一时。佛住舍卫国只树给孤独园

尔时。世尊告诸比丘。有二学。何等为二。谓上威仪学．上波罗提木叉学

尔时。世尊即说偈言

学者学戒时　　直道随顺行
专审勤方便　　善自护其身
得初漏尽智　　次究竟无知
得无知解脱　　知见悉已度
成不动解脱　　诸有结灭尽
彼诸根具足　　诸根寂静乐
持此后边身　　摧伏众魔怨

佛说此经已。诸比丘闻佛所说。欢喜奉行

