

如是我闻

一时。佛住舍卫国只树给孤独园

尔时。世尊告诸比丘。有邪．有邪道。有正．有正道。谛听。善思。当为汝说。何等为邪。谓地狱．畜生．饿鬼。何等为邪道。谓杀．盗．邪淫．妄语．两舌．恶口．绮语．贪．恚．邪见。何等为正。谓人．天．涅盘。何等为正道。谓不杀．不盗．不邪淫．不妄语．不两舌．不恶口．不绮语．无贪．无恚．正见

佛说此经已。诸比丘闻佛所说。欢喜奉行

