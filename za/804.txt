

如是我闻

一时。佛住舍卫国只树给孤独园

尔时。世尊告诸比丘。当修安那般那念。安那般那念修习多修习者。断诸觉想。云何安那般那念修习多修习断诸觉想。若比丘依止聚落．城邑住。如上广说。乃至于出息灭善学。是名安那般那念修习多修习断诸觉想

佛说此经已。诸比丘闻佛所说。欢喜奉行

如断觉想。如是不动摇。得大果大福利。如是得甘露．究竟甘露。得二果．四果．七果。一一经亦如上说

