

如是我闻

一时。佛住舍卫国只树给孤独园

尔时。世尊告诸比丘。有五根。何等为五。信根．精进根．念根．定根．慧根。若圣弟子成就信根者。作如是学。圣弟子无始生死。无明所着。爱所系。众生长夜生死。往来流驰。不知本际。有因故有生死。因永尽者。则无生死。无明大闇聚障碍。谁般涅盘。唯苦灭．苦息．清凉．没。如信根。如是精进根．念根．定根．慧根亦如是说此五根。慧为首。慧所摄持。譬如堂阁。栋为首。栋所摄持

佛说此经已。诸比丘闻佛所说。欢喜奉行

