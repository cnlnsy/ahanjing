

如是我闻

一时。佛住舍卫国只树给孤独园。尔时。尊者阿那律在舍卫国松林精舍。身遭病苦

时。有众多比丘诣尊者阿那律所。问讯慰劳已。于一面住。语尊者阿那律言。尊者阿那律。所患增损可安忍不。病势渐损不转增耶

尊者阿那律言。我病不安。难可安忍。身诸苦痛。转增无损。即说三种譬。如上叉摩经说

然我身已遭此苦痛。且当安忍。正念正知

诸比丘问尊者阿那律。心住何所而能安忍如是大苦。正念正知

尊者阿那律语诸比丘言。住四念处。我于所起身诸苦痛能自安忍。正念正知。何等为四念处。谓内身身观念处。乃至受．心．法观念处。是名住于四念处。身诸苦痛能自安忍。正念正知

时。诸正士共论议已。欢喜随喜。各从座起而去

