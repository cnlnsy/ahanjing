

如是我闻

一时。佛住波罗奈国仙人住处鹿野苑中

尔时。世尊告诸比丘。于四圣谛平等正觉。名为如来．应．等正觉。何等为四。所谓苦圣谛．苦集圣谛．苦灭圣谛．苦灭道迹圣谛。于此四圣谛平等正觉。名为如来．应．等正觉。是故。诸比丘。于四圣谛未无间者。当勤方便。起增上欲。学无间等

佛说此经已。诸比丘闻佛所说。欢喜奉行

