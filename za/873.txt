

如是我闻

一时。佛住舍卫国只树给孤独园

尔时。世尊告诸比丘。有四种善好调伏众。何等为四。谓比丘调伏．比丘尼调伏．优婆塞调伏．优婆夷调伏。是名四众

尔时。世尊即说偈言

若才辩无畏　　多闻通达法
行法次法向　　是则为善众
比丘持净戒　　比丘尼多闻
优婆塞净信　　优婆夷亦然
是名为善众　　如日光自照
如则善好僧　　是则僧中好
是法令僧好　　如日光自照

佛说此经已。诸比丘闻佛所说。欢喜奉行

如调伏。如是辩．柔和．无畏．多闻．通达法．说法．法次法向．随顺法行亦如是说

