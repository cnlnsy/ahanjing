

如是我闻

一时。佛住舍卫国只树给孤独园

尔时。世尊告诸比丘。于内法中。我不见一法。未生恶不善法令生。已生恶不善法重生令增广。未生善法不生。已生则退。所谓不正思惟。诸比丘。不正思惟者。未生贪欲盖令生。已生者重生令增广。未生嗔恚．睡眠．掉悔．疑盖令生。已生者重生令增广。未生念觉分不生。已生者令退。未生择法．精进．喜．猗．定．舍觉分令生。已生者重生令增广

我不见一法能令未生恶不善法不生。已生者令断。未生善法令生。已生者重生令增广。正思惟。比丘。正思惟者。未生贪欲盖令不生。已生者令断。未生嗔恚．睡眠．掉悔．疑盖令不生。已生者令断。未生念觉分令生。已生者重生令增广。未生择法．精进．喜．猗．定．舍觉分令生。已生者重生令增广

佛说此经已。诸比丘闻佛所说。欢喜奉行

