

如是我闻

一时。佛住舍卫国只树给孤独园

时。有比丘名阿梨瑟吒。诣佛所。稽首佛足。退坐一面。白佛言。世尊。所谓甘露者。云何名为甘露

佛告阿梨瑟吒。甘露者。界名说。然我为有漏尽者。现说此名

阿梨瑟吒比丘白佛言。世尊。有道有迹。修习多修习。得甘露法不

佛告比丘。有。所谓八圣道分。谓正见。乃至正定

佛说此经已。诸比丘闻佛所说。欢喜奉行

