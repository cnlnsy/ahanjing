

如是我闻

一时。佛在舍卫国只树给孤独园

尔时。有弥耆迦天子。容色绝妙。于后夜时来诣佛所。稽首佛足。退坐一面。其身光明遍照只树给孤独园

时。弥耆迦天子说偈问佛

明照有几种　　能照明世间
唯愿世尊说　　何等明最上

尔时。世尊说偈答言

有三种光明　　能照耀世间
昼以日为照　　月以照其夜
灯火昼夜照　　照彼彼色像
上下及诸方　　众生悉蒙照
人天光明中　　佛光明为上

佛说此经已。弥耆迦天子闻佛所说。欢喜随喜。稽首佛足。即没不现

