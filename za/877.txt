

如是我闻

一时。佛住舍卫国只树给孤独园

尔时。世尊告诸比丘。有四正断。何等为四。一者断断。二者律仪断。三者随护断。四者修断。云何为断断。谓比丘亦已起恶不善法断。生欲．方便．精勤．心摄受。是为断断。云何律仪断。未起恶不善法不起。生欲．方便．精勤．摄受。是名律仪断。云何随护断。未起善法令起。生欲．方便．精勤摄受。是名随护断。云何修断。已起善法增益修习。生欲．方便．精勤．摄受。是为修断

佛说此经已。诸比丘闻佛所说。欢喜奉行

