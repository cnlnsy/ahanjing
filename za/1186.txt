

如是我闻

一时。佛住迦毗罗卫国尼拘律园中

时。有萦髻罗豆婆遮婆罗门。本俗人时。为佛善知识。来诣佛所。面相问讯慰劳已。退坐一面。而说偈言

外身萦髻者　　是但名萦髻
内心萦髻者　　是结缚众生
今请问瞿昙　　云何解萦髻

尔时。世尊说偈答言

受持于净戒　　内心修正觉
专精勤方便　　是则解萦髻

时。萦髻婆罗门闻佛所说。欢喜随喜。从座起而去

