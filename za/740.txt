

如是我闻

一时。佛住舍卫国只树给孤独园

如上说。差别者。若比丘修习此七觉分。多修习已。当得七果。何等为七。谓现法智有余涅盘。及命终时。若不尔者。五下分结尽。得中般涅盘。若不尔者。得生般涅盘。若不尔者。得无行般涅盘。若不尔者。得有行般涅盘。若不尔者。得上流般涅盘

佛说此经已。诸比丘闻佛所说。欢喜奉行

