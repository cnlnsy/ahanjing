

如是我闻

一时。佛住舍卫国只树给孤独园

若比丘专一其心。侧听正法。能断五法。修习七法。令其转进满足。何等为断五法。谓贪欲盖．嗔恚盖．睡眠盖．掉悔盖．疑盖。是名五法断。何等修习七法。谓念觉支．择法觉支．精进觉支．猗觉支．喜觉支．定觉支．舍觉支。修此七法。转进满足

佛说此经已。诸比丘闻佛所说。欢喜奉行

