

如是我闻

一时。佛住舍卫国只树给孤独园

尔时。世尊告诸比丘。有不善男子．不善男子不善男子。有善男子．善男子善男子。谛听。善思。当为汝说

云何为不善男子。谓杀生。乃至邪见者。是名不善男子。云何为不善男子不善男子。谓手自杀生。教人令杀。乃至自行邪见。教人令行邪见。是名不善男子不善男子

云何为善男子。谓不杀生。乃至正见者。是名善男子。云何为善男子善男子。谓自不杀生。教人不杀。乃至自行正见。复以正见教人令行。是名善男子善男子

佛说是经已。诸比丘闻佛所说。欢喜奉行

