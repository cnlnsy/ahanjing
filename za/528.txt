

如是我闻

一时。佛住舍卫国。乃至尊者大目犍连言。我于路中见一大身众生。其舌广长。见有利釿。炎火炽然。以釿其舌。乘虚而行。啼哭号呼。乃至佛告诸比丘。此众生者。过去世时。于此舍卫国迦叶佛法中出家作沙弥。以斧破石蜜。供养众僧。着斧刃者。盗取食之。缘斯罪故。入地狱中受无量苦。地狱余罪。今得此身。续受斯苦。诸比丘。如大目犍连所见。真实不异。当受持之

佛说此经已。诸比丘闻佛所说。欢喜奉行

