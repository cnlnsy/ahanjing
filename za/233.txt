

如是我闻

一时。佛住舍卫国只树给孤独园

尔时。世尊告诸比丘。我今当说世间．世间集．世间灭．世间灭道迹。谛听。善思

云何为世间。谓六内入处。云何六。眼内入处。耳．鼻．舌．身．意内入处

云何世间集。谓当来有爱．喜．贪俱。彼彼集着

云何世间灭。谓当来有爱．喜．贪俱。彼彼集着无余断。已舍．已吐．已尽．离欲．灭．止．没

云何世间灭道迹。谓八圣道。正见．正志．正语．正业．正命．正方便．正念．正定

佛说此经已。诸比丘闻佛所说。欢喜奉行

