

如是我闻

一时。佛住舍卫国只树给孤独园

尔时。有异比丘来诣佛所。头面礼足。却住一面。白佛言。世尊。如世尊所说。得见法涅盘。云何比丘得见法涅盘

佛告比丘。善哉。善哉。汝今欲知见法涅盘耶

比丘白佛。唯然。世尊

佛告比丘。谛听。善思。当为汝说

佛告比丘。于色生厌．离欲．灭尽。不起诸漏。心正解脱。是名比丘见法涅盘。如是受．想．行．识。于识生厌．离欲．灭尽。不起诸漏。心正解脱。是名比丘见法涅盘

时。彼比丘闻佛所说。踊跃欢喜。作礼而去

